,verdict,text,part
0,ME-13-01-51122-11,"תפ""ח 51122-01-13 מדינת ישראל נ' קורסונסקי (עציר)",בית המשפט המחוזי מרכז-לוד
1,ME-13-01-51122-11,"חוק העונשין, תשל""ז-1977: סע'  40ג(א), 40ו', 40ז, 144(ב), 186, 186(א), 300, 300(א)(3), 340א', 402(א), 402(ב), 40יא', 40יא(5), 40יא(6), 40יג'","עו""ד ליאור שטלצר"
2,ME-13-01-51122-11,"* בית המשפט גזר את דינו של נאשם בגין רצח, אישומים רבים של שוד מזוין ועבירות נלוות, והשית עליו מאסר עולם; 18 שנות מאסר במצטבר; פיצוי בגובה הסכום המירבי לבני משפחת המנוח; פיצוי לנפגעות העבירה הנוספות ומאסר על תנאי של 8 חודשים.","עו""ד ליאור שטלצר"
3,ME-13-01-51122-11,* עונשין – ענישה – דרכי ענישה: עונשים מצטברים,"עו""ד ליאור שטלצר"
4,ME-13-01-51122-11,* עונשין – ענישה – מדיניות ענישה: עבירת רצח,"עו""ד ליאור שטלצר"
5,ME-13-01-51122-11,* עונשין – ענישה – מדיניות ענישה: שוד,"עו""ד ליאור שטלצר"
6,ME-13-01-51122-11,"הנאשם הורשע בעבירת רצח ובאישומים רבים של שוד מזוין, נשיאת נשק וירי במקום מגורים.","עו""ד ליאור שטלצר"
7,ME-13-01-51122-11,בית המשפט המחוזי גזר את הדין כדלהלן:,"עו""ד ליאור שטלצר"
8,ME-13-01-51122-11,"יש להחמיר בעונשם של מבצעי עבירות שוד בבנקים, נוכח החומרה היתרה המיוחסת לעבירה זו, לרבות ברכיב המאסר לריצוי מאחורי סורג ובריח.","עו""ד ליאור שטלצר"
9,ME-13-01-51122-11,מעשי השוד אותם ביצע הנאשם תוך שימוש בנשק חם וירי בבנקים מהווים אירועי שוד המצויים ברף חומרה הגבוה ביותר לאור נסיבותיהן.,"עו""ד ליאור שטלצר"
10,ME-13-01-51122-11,"אין לקבל גישה לפיה ""תכנית כללית"" של מעשי שוד בבנקים שונים, גם אם קיים דפוס דומה של מעשים, די בהם כדי להפוך את כל העבירות לאירוע אחד ללא קשר לפרמטרים של נפגעי העבירות, מועד ביצוע העבירות ואופני תכנון שונים.","עו""ד ליאור שטלצר"
11,ME-13-01-51122-11,כל אישום המפרט מעשה שוד אחר מהווה אירוע המחייב קביעת מתחם עונש נפרד.,"עו""ד ליאור שטלצר"
12,ME-13-01-51122-11,"אין מניעה עקרונית להטיל עונש מאסר במצטבר למי שנגזר עליו עונש מאסר עולם בגין רצח ובענייננו יש להטיל ענישה מצטברת משמעותית בגין מעשי השוד, בנוסף למאסר עולם.","עו""ד ליאור שטלצר"
13,ME-13-01-51122-11,"בהינתן כל השיקולים והנסיבות, נידון הנאשם למאסר עולם; 18 שנות מאסר בפועל במצטבר; פיצוי בגובה הסכום המירבי שבחוק העונשין, לבני משפחת המנוח; פיצוי לנפגעות העבירה הנוספות ומאסר על תנאי של 8 חודשים.","עו""ד ליאור שטלצר"
14,ME-13-01-51122-11,"כנגד הנאשם הוגש כתב אישום הכולל 14 אישומים, במרכזם מעשה רצח של יניב אנגלר ז""ל, וכן מסכת של מעשי שוד מזוין, נשיאת נשק וירי באזור מגורים.",כתב-האישום והשתלשלות העניינים
15,ME-13-01-51122-11,"הנאשם הורשע, על יסוד הודאתו, בעבירות המנויות באישומים 13 ו – 14.",כתב-האישום והשתלשלות העניינים
16,ME-13-01-51122-11,"לאחר שמיעת כל הראיות, בהכרעת-הדין מיום 26.10.17, הרשענו את הנאשם בעבירות הבאות:",כתב-האישום והשתלשלות העניינים
17,ME-13-01-51122-11,"באישום 6 הנאשם הורשע בביצוע עבירות של רצח לפי סעיף 300(א)(3) לחוק העונשין, תשל""ז – 1977 [להלן: ""חוק העונשין""], שוד מזויין לפי סעיף 402(ב) לחוק העונשין, נשיאת נשק לפי סעיף 144(ב) לחוק העונשין וירי במקום מגורים לפי סעיף 340א' לחוק העונשין, כפי המיוחס לו בכתב-האישום;",כתב-האישום והשתלשלות העניינים
18,ME-13-01-51122-11,"באישומים 1, 4, 5, 7, 8, 10 ו – 12 הורשע הנאשם בביצוע שבע עבירות שוד לפי סעיף 402(א) לחוק העונשין חלף עבירה של שוד בנסיבות מחמירות לפי סעיף 402(ב) לחוק העונשין אשר יוחסה לו בכתב-האישום, והוא זוכה מביצוע עבירות של נשיאת נשק לפי סעיף 144(ב) לחוק העונשין וירי במקום מגורים לפי סעיף 340א' לחוק העונשין;",כתב-האישום והשתלשלות העניינים
19,ME-13-01-51122-11,"באישומים 2, 3, 9, 11, 13 ו – 14 הורשע הנאשם בביצוע שש עבירות של שוד מזויין לפי סעיף 402(ב) לחוק העונשין, נשיאת נשק לפי סעיף 144(ב) לחוק העונשין וירי במקום מגורים לפי סעיף 340א' לחוק העונשין, כפי המיוחס לו בכתב-האישום.",כתב-האישום והשתלשלות העניינים
20,ME-13-01-51122-11,"באישום הראשון הוכח, כי ביום 9.12.10 בשעה 10:36, הגיע הנאשם לבנק מזרחי באזור התעשייה בחולון בעודו מצויד בקסדה שחורה, כיסוי לפנים, כפפות שחורות ואוחז בידו חפץ הנראה כאקדח תופי קטן שחור, ובאמצעות קטנוע, הנושא לוחית זיהוי גנובה שמספרה 3742364 אשר נגנבה ביום 1.11.2010 או בסמוך לכך, מקטנוע אחר ברחוב ההדרים 8 בראשון-לציון.",כתב-האישום והשתלשלות העניינים
21,ME-13-01-51122-11,"בהגיעו לבנק השתלט הנאשם על המאבטח שישב מחוץ לבנק והיה חמוש באקדח, הנאשם שדד מהמאבטח את אקדחו תוך איומים, והכניס את אקדח המאבטח למכנסיו מלפנים.",כתב-האישום והשתלשלות העניינים
22,ME-13-01-51122-11,"הנאשם הכניס באיומי אקדח את המאבטח לתוך הבנק והורה למאבטח ולנוכחים בבנק לשכב על הרצפה, תוך שהוא יורה באקדח שהביא עימו באוויר לכיוון התקרה ופוגע בה.",כתב-האישום והשתלשלות העניינים
23,ME-13-01-51122-11,"בהמשך, קפץ הנאשם מעל דלפק כספרי הבנק, נכנס למתחם הכספרים, הורה לעובדי הבנק למסור לו את הכסף, תוך שהוא מאיים עליהם באמצעות אקדחו ולקח בעצמו כסף מקופות הבנק.",כתב-האישום והשתלשלות העניינים
24,ME-13-01-51122-11,"הנאשם שדד סך של 40,832 ₪ ו – 28,850$, אותו הכניס לשקית, יצא מהבנק ונמלט באמצעות קטנוע.",כתב-האישום והשתלשלות העניינים
25,ME-13-01-51122-11,"על-פי המיוחס לו באישום השני, ביום 15.6.11 בשעה 9:20, הגיע הנאשם לבנק מרכנתיל ברחוב רוטשילד בראשון-לציון, כשהוא מצויד בקסדה שחורה מדגם LAZER, כיסוי שחור לפניו ואקדח תופי קטן שחור.",כתב-האישום והשתלשלות העניינים
26,ME-13-01-51122-11,"בהגיעו לבנק השתלט הנאשם על המאבטחת אשר היתה חמושה באקדח, שדד ממנה את אקדחה והכניסו למכנסיו מלפנים.",כתב-האישום והשתלשלות העניינים
27,ME-13-01-51122-11,"בכניסה לבנק, ירה הנאשם באמצעות אקדחו באוויר לכיוון התקרה, והורה לכל הנוכחים בבנק לשכב על הרצפה.",כתב-האישום והשתלשלות העניינים
28,ME-13-01-51122-11,"בהמשך נכנס הנאשם למתחם הכספרים, דרש מהם את הכסף תוך שהוא מאיים עליהם באמצעות אקדחו ולקח בעצמו כסף מקופות הבנק.",כתב-האישום והשתלשלות העניינים
29,ME-13-01-51122-11,"הנאשם שדד סך של 68,220 ₪, אותו הכניס לשקית, יצא מהבנק ונמלט מהמקום.",כתב-האישום והשתלשלות העניינים
30,ME-13-01-51122-11,"על-פי המיוחס לו באישום השלישי, ביום 18.7.11 בשעה 8:35 הגיע הנאשם לבנק לאומי ברחוב האוזנר בתל-אביב, כשהוא מצויד בקסדה שחורה מדגם LAZER, כיסוי שחור לפנים, כפפות שחורות ואקדח תופי קטן שחור.",כתב-האישום והשתלשלות העניינים
32,ME-13-01-51122-11,"בהמשך נכנס הנאשם למתחם הכספרים בבנק, דרש מהכספרים את הכסף תוך שהוא מאיים עליהם באמצעות אקדחו ולקח בעצמו כסף מקופות הבנק.",כתב-האישום והשתלשלות העניינים
33,ME-13-01-51122-11,"הנאשם שדד סך של 39,550 ₪, אותם הכניס לשקית, יצא מהבנק ונמלט מהמקום.",כתב-האישום והשתלשלות העניינים
34,ME-13-01-51122-11,"באישום הרביעי הוכח, שביום 31.7.11 בשעה 11:00 הגיע הנאשם לבנק דיסקונט ברחוב סחרוב בראשון-לציון, כשהוא מצויד בקסדה שחורה מדגם LAZER, כיסוי לפנים, כפפות שחורות וקטנוע, ובעודו אוחז בידו חפץ הנראה כאקדח תופי קטן שחור.",כתב-האישום והשתלשלות העניינים
35,ME-13-01-51122-11,"בהגיעו לבנק השתלט הנאשם על המאבטח, אשר היה חמוש באקדח והשכיבו על הרצפה.",כתב-האישום והשתלשלות העניינים
36,ME-13-01-51122-11,"בכניסה לבנק, ירה הנאשם באמצעות אקדחו באוויר לכיוון התקרה.",כתב-האישום והשתלשלות העניינים
37,ME-13-01-51122-11,הנאשם שדד מהמאבטח  את נשקו והכניסו למכנסיו מלפנים.,כתב-האישום והשתלשלות העניינים
39,ME-13-01-51122-11,"הנאשם שדד סך של 33,690 ₪ ו – 300$ אותו הכניס לשקית, יצא מהבנק ונמלט מהמקום באמצעות הקטנוע.",כתב-האישום והשתלשלות העניינים
40,ME-13-01-51122-11,"באישום החמישי הוכח, שביום 11.8.11 בשעה 17:55, הגיע הנאשם לבנק מרכנתיל דיסקונט באור יהודה, כשהוא מצויד בקסדה שחורה מדגם LAZER, כיסוי שחור לפנים, כפפות שחורות וקטנוע מדגם סאניאנג בצבע שחור, ובעודו אוחז בידו חפץ הנראה כאקדח תופי קטן שחור.",כתב-האישום והשתלשלות העניינים
41,ME-13-01-51122-11,"בכניסה לבנק, ירה הנאשם באמצעות אקדחו באוויר לכיוון התקרה, צעק ""זה שוד"" והורה לכל הנוכחים בבנק לשכב על הרצפה.",כתב-האישום והשתלשלות העניינים
42,ME-13-01-51122-11,"בהמשך, נכנס הנאשם למתחם הכספרים בבנק, דרש מהכספרים את הכסף תוך שהוא מאיים עליהם באמצעות אקדחו ולקח בעצמו כסף מקופות הבנק.",כתב-האישום והשתלשלות העניינים
43,ME-13-01-51122-11,"הנאשם שדד סך של    50,859 ₪ אותו הכניס לשקית, יצא מהבנק ונמלט מהמקום באמצעות הקטנוע.",כתב-האישום והשתלשלות העניינים
44,ME-13-01-51122-11,"על-פי המיוחס לנאשם באישום השישי, ביום 15.8.11 בשעה 18:00 או סמוך לכך,  הגיע הנאשם לבנק הפועלים ברחוב האיילה 24 בבאר יעקב, כשהוא מצויד בקסדה שחורה מדגם LAZER, כיסוי שחור לפנים, כפפות שחורות, אקדח תופי קטן שחור בקוטר 0.22 וקטנוע גנוב מדגם סאן יאנג ג'וירייד 200 סמ""ק בצבע שחור ועליו לוחית זיהוי מזויפת.",כתב-האישום והשתלשלות העניינים
45,ME-13-01-51122-11,"המאבטח, יניב אנגלר ז""ל, אשר עמד בכניסה לבנק חמוש באקדח, הודיע לנאשם כי אינו יכול להיכנס לבנק עם קסדה על ראשו, וחסם בגופו את הכניסה.",כתב-האישום והשתלשלות העניינים
46,ME-13-01-51122-11,הנאשם לא שעה להוראתו של יניב ונאבק בו במטרה להיכנס לבנק.,כתב-האישום והשתלשלות העניינים
47,ME-13-01-51122-11,"בשלב זה, במטרה להיכנס לבנק ולבצע את השוד, ירה הנאשם ביניב באמצעות האקדח, מטווח מגע, 3 כדורים לפחות, בפלג גוף עליון.",כתב-האישום והשתלשלות העניינים
48,ME-13-01-51122-11,כתוצאה מהירי קרס יניב ארצה.,כתב-האישום והשתלשלות העניינים
49,ME-13-01-51122-11,"הנאשם שדד את אקדחו של יניב והכניסו למכנסיו מלפנים, דילג מעל יניב בעודו מתבוסס בדמו, ונכנס אל תוך הבנק.",כתב-האישום והשתלשלות העניינים
50,ME-13-01-51122-11,"בהמשך נכנס הנאשם למתחם הטלרים ולקח משם סך של 6,000 ₪ ומייד יצא  מהבנק כשעמו הכסף הנשדד.",כתב-האישום והשתלשלות העניינים
51,ME-13-01-51122-11,"הנאשם נמלט באמצעות הקטנוע עד הגיעו לרחוב רבי מאיר בעל הנס 38 בבאר יעקב, אשר נמצא כ –  מהבנק,  שם נטש את הקטנוע.",כתב-האישום והשתלשלות העניינים
52,ME-13-01-51122-11,"מיד לאחר מכן, הגיע הנאשם לבית חברתו, דבי שוקרון, ברחוב רבי מאיר בעל הנס 12 בבאר יעקב.",כתב-האישום והשתלשלות העניינים
53,ME-13-01-51122-11,"באישום השביעי הוכח שביום 24.10.11 בשעה 18:05, הגיע הנאשם לבנק מרכנתיל דיסקונט ברחוב רוטשילד בראשון-לציון, כשהוא מצויד בכובע מצחיה לבן, כיסוי שחור לפנים, ובעודו אוחז בידו חפץ הנראה כאקדח תופי קטן שחור.",כתב-האישום והשתלשלות העניינים
54,ME-13-01-51122-11,בהגיעו לבנק השתלט הנאשם על המאבטח אשר היה חמוש באקדח והשכיבו על הרצפה.,כתב-האישום והשתלשלות העניינים
55,ME-13-01-51122-11,הנאשם שדד מהמאבטח את אקדחו והכניסו למכנסיו מלפנים.,כתב-האישום והשתלשלות העניינים
56,ME-13-01-51122-11,"בהמשך הורה הנאשם ללקוחות בבנק לשכב על הרצפה, נכנס למתחם הכספרים ודרש מהם את הכסף תוך שהוא מאיים עליהם באמצעות אקדחו, ולקח בעצמו כסף מקופות הבנק.",כתב-האישום והשתלשלות העניינים
57,ME-13-01-51122-11,"הנאשם שדד סך של 80,000 ש""ח אותו הכניס לשקית, יצא מהבנק ונמלט מהמקום.",כתב-האישום והשתלשלות העניינים
58,ME-13-01-51122-11,"באישום השמיני הוכח, שביום 15.12.11 בשעה 18:33, הגיע הנאשם לבנק הפועלים בבית דגן, כשהוא לבוש בקפוצ'ון אפור עם פסים צבעוניים הנושא את הלוגו RIPCURL ומצויד בכיסוי שחור לפנים, כפפות שחורות, כובע מצחייה ובעודו אוחז בידו חפץ הנראה כאקדח תופי קטן שחור.",כתב-האישום והשתלשלות העניינים
59,ME-13-01-51122-11,"הנאשם נכנס לבנק, ירה באמצעות אקדחו באוויר לכיוון התקרה, צעק ""זה שוד"", והורה לכל הנוכחים בבנק לשכב על הרצפה.",כתב-האישום והשתלשלות העניינים
60,ME-13-01-51122-11,"בהמשך, נכנס הנאשם לעמדת כספרי הבנק ודרש מעובדי הבנק באיומים לתת לו את הכסף.",כתב-האישום והשתלשלות העניינים
61,ME-13-01-51122-11,"הנאשם לקח את הכסף מהקופות בסך 19,500 ₪, יצא מהבנק ונמלט מהמקום.",כתב-האישום והשתלשלות העניינים
62,ME-13-01-51122-11,"על-פי המיוחס לנאשם באישום התשיעי, ביום 2.1.12 בשעה 18:50, הגיע הנאשם לבנק הפועלים ברחוב הרצל בראשון-לציון, כשהוא לבוש בקפוצ'ון אפור עם פסים צבעוניים הנושא את הלוגו  RIPCURL ומצויד בכיסוי שחור לפנים, כפפות שחורות, כובע מצחיה לבן ואקדח תופי קטן שחור בקליבר 0.22.",כתב-האישום והשתלשלות העניינים
64,ME-13-01-51122-11,"בהמשך, נכנס הנאשם לעמדת כספרי הבנק, דרש מעובדי הבנק באיומים לתת לו את הכסף ולקח בעצמו את הכסף שנמצא בקופות בסך של 147,465 ₪, אותו הכניס לשקית, יצא מהבנק ונמלט מהמקום.",כתב-האישום והשתלשלות העניינים
65,ME-13-01-51122-11,"באישום העשירי הוכח, שביום 1.2.12 בשעה 18:00, הגיע הנאשם לסניף בנק מזרחי טפחות ברחוב הבנים בנס-ציונה, כשהוא לבוש בקפוצ'ון אפור עם פסים צבעוניים הנושא את הלוגו  RIPCURL ומצויד בכיסוי לפנים, כפפות שחורות, כובע מצחייה לבן ואקדח תופי קטן שחור.",כתב-האישום והשתלשלות העניינים
66,ME-13-01-51122-11,"הנאשם נכנס לבנק, ירה באמצעות אקדח באוויר לכיוון התקרה, צעק ""זה שוד"", והורה לכל הנוכחים בבנק לשכב על הרצפה.",כתב-האישום והשתלשלות העניינים
67,ME-13-01-51122-11,"בהמשך, נכנס הנאשם לעמדת כספרי הבנק, דרש מעובדי הבנק באיומים לתת לו את הכסף, לקח בעצמו את הכסף שנמצא בקופות בסך 370,000 ₪, אותו הכניס לשקית, יצא מהבנק ונמלט מהמקום.",כתב-האישום והשתלשלות העניינים
68,ME-13-01-51122-11,"על-פי המיוחס לו באישום האחד-עשר, ביום 27.6.12 בשעה 10:07, הגיע הנאשם לסניף בנק מרכנתיל דיסקונט ברחוב רוטשילד בראשון-לציון, כשהוא מצויד בחולצה מדגם REPLAY, קסדה שחורה מסוג LAZER, כיסוי שחור לפנים ואקדח תופי קטן שחור.",כתב-האישום והשתלשלות העניינים
71,ME-13-01-51122-11,"בהמשך, בכניסה לבנק ירה הנאשם באמצעות אקדחו באויר לכיוון התקרה, נכנס למתחם כספרי הבנק, דרש מהכספרים את הכסף תוך שהוא מאיים עליהם באמצעות אקדחו, ולקח כסף מקופות הבנק.",כתב-האישום והשתלשלות העניינים
72,ME-13-01-51122-11,"הנאשם שדד סך של 12,492 ש""ח אותו הכניס לשקית, יצא מהבנק ונמלט מהמקום.",כתב-האישום והשתלשלות העניינים
73,ME-13-01-51122-11,"באישום השנים-עשר הוכח, שביום 3.9.12 בשעה 13:50, הגיע הנאשם לסניף בנק מזרחי טפחות בחולון באמצעות קטנוע גנוב בצבע שחור מדגם קימקו, אליו הוצמדה לוחית זיהוי גנובה מקטנוע אחר, חבוש קסדה שחורה מסוג LAZER, מצויד בכיסוי שחור לפנים, כפפות שחורות, ובעודו אוחז בידו חפץ הנראה כאקדח תופי קטן שחור.",כתב-האישום והשתלשלות העניינים
74,ME-13-01-51122-11,בהגיעו לבנק השתלט הנאשם על המאבטחת אשר היתה חמושה באקדח.,כתב-האישום והשתלשלות העניינים
75,ME-13-01-51122-11,הנאשם שדד מהמאבטחת את אקדחה והכניסו למכנסיו מלפנים.,כתב-האישום והשתלשלות העניינים
76,ME-13-01-51122-11,"בהמשך, בכניסה לבנק צעק הנאשם ""זה שוד"", וירה באמצעות אקדחו באויר לכיוון התקרה.",כתב-האישום והשתלשלות העניינים
77,ME-13-01-51122-11,"הנאשם נכנס למתחם כספרי הבנק, דרש מהכספרים את הכסף תוך שהוא מאיים עליהם באמצעות אקדחו, ולקח כסף מקופות הבנק.",כתב-האישום והשתלשלות העניינים
78,ME-13-01-51122-11,"הנאשם שדד סך של 72,000 ש""ח אותו הכניס לשקית, יצא מהבנק ונמלט מהמקום באמצעות הקטנוע, אותו נטש ברחוב בחולון.",כתב-האישום והשתלשלות העניינים
79,ME-13-01-51122-11,"הנאשם הודה במיוחס לו באישום 13 בכך, שביום 15.11.12 בשעה 17:55, הגיע לבנק הפועלים ברחוב עוזיאל בבת-ים, כשהוא לבוש קפוצ'ון אפור עם פסים צבעוניים הנושא את הלוגו RIPCURL ומצויד בקסדה שחורה מסוג LAZER, כיסוי שחור לפנים, כפפות שחורות ואקדח קטן שחור הכולל תוף כדורים בקליבר 0.22.",כתב-האישום והשתלשלות העניינים
80,ME-13-01-51122-11,הנאשם הגיע לבנק באמצעות קטנוע שחור גנוב מדגם קימקו אליו הוצמדה לוחית זיהוי שנגנבה מקטנוע אחר.,כתב-האישום והשתלשלות העניינים
81,ME-13-01-51122-11,"בכניסה לבנק ירה הנאשם באמצעות אקדחו באויר לכיוון התקרה, צעק לנוכחים בבנק, ""זה שוד"", והורה להם לשכב על הרצפה.",כתב-האישום והשתלשלות העניינים
82,ME-13-01-51122-11,"בהמשך נכנס הנאשם למתחם כספרי הבנק, דרש מהכספרים את הכסף תוך שהוא מאיים עליהם באמצעות אקדחו, ולקח כסף מקופות הבנק.",כתב-האישום והשתלשלות העניינים
83,ME-13-01-51122-11,"הנאשם שדד סך של 45,530 ש""ח אותו הכניס לשקית, יצא מהבנק ונמלט מהמקום באמצעות הקטנוע, אותו נטש ברחוב אחר בבת-ים.",כתב-האישום והשתלשלות העניינים
84,ME-13-01-51122-11,"הנאשם הודה במיוחס לו באישום 14 בכך, שביום 5.12.12 בשעה 17:55, הגיע לסניף בנק מזרחי טפחות ברחוב הבנים בנס ציונה, כשהוא לבוש בקפוצ'ון אפור עם פסים צבעוניים הנושא את הלוגו RIPCURL ומצויד בכיסוי לפנים, כפפות שחורות, כובע מצחיה לבן ואקדח קטן שחור הכולל תוף כדורים בקליבר 0.22.",כתב-האישום והשתלשלות העניינים
85,ME-13-01-51122-11,"הנאשם נכנס לבנק, ירה באמצעות אקדחו באוויר לכיוון התקרה, צעק ""זה שוד"" והורה לכל הנוכחים בבנק לשכב על הרצפה.",כתב-האישום והשתלשלות העניינים
86,ME-13-01-51122-11,"בהמשך, נכנס הנאשם לעמדת כספרי הבנק, דרש מעובדי הבנק באיומים לתת לו את הכסף, ולקח בעצמו את הכסף שנמצא בקופות בסך 15,200 ₪, אותו הכניס לשקית.",כתב-האישום והשתלשלות העניינים
87,ME-13-01-51122-11,"הנאשם יצא מהבנק במטרה להימלט ונעצר ע""י שוטרים משטרת ישראל אשר היו במקום.",כתב-האישום והשתלשלות העניינים
88,ME-13-01-51122-11,"בתחילת ישיבת הטיעונים לעונש שהתקיימה לפנינו ביום 14.3.18, צירף הנאשם, בהסכמת ב""כ המאשימה, כתב-אישום נוסף - ת.פ. 48301-11-15 (שלום נתניה).",כתב-האישום והשתלשלות העניינים
89,ME-13-01-51122-11,"הנאשם הורשע, על יסוד הודאתו, בעבירה של החזקת סכין לפי סעיף 186(א) לחוק העונשין בכך, שביום 2.8.15 החזיק בשני דוקרנים שהוחבאו בקופסת סבון גילוח בהיותו עצור בכלא רימונים.",כתב-האישום והשתלשלות העניינים
90,ME-13-01-51122-11,"במהלך ישיבה זו, האחרונה שהתקיימה לפנינו, ב""כ המאשימה הגיש את ראיותיו וטען את מלוא טענותיו לעונש.",כתב-האישום והשתלשלות העניינים
91,ME-13-01-51122-11,"הסניגור, אשר היה ערוך לדיון הודיעונו, כי הנאשם אוסר עליו להשמיע טיעונים לעונש.",כתב-האישום והשתלשלות העניינים
92,ME-13-01-51122-11,"בנוסף, הנאשם ביקש שלא למסור דבר לבית-המשפט בסוף הדיון.",כתב-האישום והשתלשלות העניינים
93,ME-13-01-51122-11,"וידאנו עם הנאשם שזהו אכן רצונו, ועל כן, בסופו של יום, גזר-הדין ניתן לאחר שנשמעו טיעוני התביעה בלבד.",כתב-האישום והשתלשלות העניינים
94,ME-13-01-51122-11,"הסוגיה העיקרית העומדת לפתחנו היא תקופת המאסר בפועל שיש לקבוע בנוסף למאסר עולם שייגזר על הנאשם בגין ביצוע רצח יניב אנגלר ז""ל.",כתב-האישום והשתלשלות העניינים
95,ME-13-01-51122-11,"הוגש לעיוננו תסקיר נפגע עבירה (ע/1) אודות הוריו ואחותו של יניב אנגלר ז""ל.",ראיות לעונש מטעם המאשימה
96,ME-13-01-51122-11,"על-מנת שלא לפגוע בפרטיותם  אומר רק, כי מקריאת התסקיר עולה תמונה קשה של בני משפחה שעדיין שרויים בטראומה ובאבל כבד, שאותותיו ניכרים בכל אחד מהם.",ראיות לעונש מטעם המאשימה
97,ME-13-01-51122-11,"ההורים ואחותו של המנוח מתמודדים עם חוסר התכלית שבאובדן יקירם ותחושת החמצה שיוצרים תסכול וכאב עמוקים שלא עובדו עד היום, כשכל אחד מהם מתקשה לשתף את האחר.",ראיות לעונש מטעם המאשימה
98,ME-13-01-51122-11,"ברי, כי עבור ההורים אובדן ילד הוא קשה באופן מיוחד.",ראיות לעונש מטעם המאשימה
99,ME-13-01-51122-11,"בני המשפחה הופנו בעבר, על-ידי גורמי הרווחה,  למרכז ""אלה"" (מרכז הסיוע לנפגעי עבירות המתה), אך הם התקשו באותה עת להפנות משאבים לטיפול.",ראיות לעונש מטעם המאשימה
100,ME-13-01-51122-11,"עורכת התסקיר העלתה בפניהם את האפשרות להסתייע בקשר טיפולי והם הסכימו לכך, ובהתאם, תבחן איתם את המערך הטיפולי שיתאים להם במקום המגורים.",ראיות לעונש מטעם המאשימה
101,ME-13-01-51122-11,"מעורבות ההורים ואחות המנוח במשפט משקפת, להערכת עורכת התסקיר, את הרצון שלהם ""לזעוק"" את זעקתו של המנוח ולהשפיע על כך שהצדק ייצא לאור.",ראיות לעונש מטעם המאשימה
102,ME-13-01-51122-11,"מבחינת המשפחה, ענישה מחמירה שהולמת את הפגיעה הבלתי-נסבלת עבורם, עשויה להחזיר להם, ולו במעט, את תחושת הבטחון והצדק.",ראיות לעונש מטעם המאשימה
103,ME-13-01-51122-11,"עורכת התסקיר ממליצה להטיל על הנאשם, בנוסף לכל עונש אחר, פיצוי כספי משמעותי עבור ההורים ואחותו של המנוח, שיסייע להם בתהליך ההתמודדות של כל אחד בדרכו, ועם תהליך השיקום שמצפה להם.",ראיות לעונש מטעם המאשימה
104,ME-13-01-51122-11,"כן הוגשו לעיוננו הצהרות נפגעי עבירה מטעם הודיה אשכנזי (בורוכוב), נעמה גילפז-מדינה וליאור כהן (ע/3 – ע/5 בהתאמה).",ראיות לעונש מטעם המאשימה
105,ME-13-01-51122-11,"הודיה אשכנזי שימשה בזמנו כמאבטחת בסניף הבנק שנשדד כמתואר באישום 12, ובתצהיר תיארה כי מיום השוד לא חזרה לעסוק באבטחה, עלתה  במשקל ובמהלך כשנה ומחצה לא עבדה כלל.",ראיות לעונש מטעם המאשימה
106,ME-13-01-51122-11,"היא סובלת מדכאון וסיוטים, מקבלת טיפול פסיכיאטרי תרופתי, ואף הוכרה כזכאית לקבלת קצבת נכות מהביטוח הלאומי על רקע פוסט-טראומה.",ראיות לעונש מטעם המאשימה
107,ME-13-01-51122-11,נעמה גילפז-מדינה היתה לקוחה של הבנק ונכחה בשוד נושא אישום 7.,ראיות לעונש מטעם המאשימה
108,ME-13-01-51122-11,החרדות מאותו אירוע מלוות אותה עד היום בכל מישורי חייה.,ראיות לעונש מטעם המאשימה
109,ME-13-01-51122-11,"ליאור כהן היה מנהל סניף הבנק בו נרצח יניב אנגלר ז""ל.",ראיות לעונש מטעם המאשימה
110,ME-13-01-51122-11,"בהצהרה תיאר, כי היה עד לכל ההתרחשות, אותה הוא לא ישכח לכל חייו.",ראיות לעונש מטעם המאשימה
111,ME-13-01-51122-11,מאז הרצח הוא סובל מסיוטים וחששות שאירוע מעין זה יישנה.,ראיות לעונש מטעם המאשימה
112,ME-13-01-51122-11,"עוד תיאר את תחושות חוסר האונים, האובדן והסכנה לחיי האנשים שהיו כפופים לו, המלווים אותו עד ליום זה.",ראיות לעונש מטעם המאשימה
113,ME-13-01-51122-11,"גליון מרשם פלילי של הנאשם (ע/1) מעלה, כי לחובתו הרשעה קודמת משנת 2008 עקב ביצוע עבירת איומים, בגינה נדון לעונש של מאסר על תנאי וקנס.",ראיות לעונש מטעם המאשימה
114,ME-13-01-51122-11,"ב""כ המאשימה ביקש להפנות אותנו לסרטון ממצלמת האבטחה שתיעד את הרצח של יניב אלנגלר ז""ל (ת/282) וכן לסרטונים ממצלמות אבטחה המתעדים את מעשי השוד הנוספים, כחלק מהראיות לעונש.",ראיות לעונש מטעם המאשימה
115,ME-13-01-51122-11,"לשיטתו, סרטונים אלו ממחישים את החומרה יוצאת הדופן של מעשי הנאשם, ובמיוחד את קור הרוח של הנאשם, אשר המשיך בתוכניתו לבצע שוד לאחר שרצח אדם.",ראיות לעונש מטעם המאשימה
116,ME-13-01-51122-11,"ב""כ המאשימה, עו""ד טנקג'י, עותר להשית על הנאשם עונש של מאסר עולם חובה בגין הרצח של יניב אנגלר ז""ל, נושא אישום 6  (בהתאם לסעיף 300 לחוק העונשין), וכן להשית ענישה מצטברת משמעותית שלא תפחת מ – 25 שנות מאסר בגין כל מעשי השוד.",ראיות לעונש מטעם המאשימה
117,ME-13-01-51122-11,"כן ביקש להטיל פיצוי מקסימלי לטובת משפחת המנוח, פיצוי משמעותי עבור הודיה אשכנזי ונעמה גילפז, מאסר על תנאי וקנס של עשרות אלפי שקלים.",ראיות לעונש מטעם המאשימה
118,ME-13-01-51122-11,"ב""כ המאשימה הדגיש את החומרה הייחודית הטמונה במעשי הנאשם, על רקע היקף המעשים, הסדרתיות של מעשי השוד ועזות המצח המתמשכת של הנאשם.",ראיות לעונש מטעם המאשימה
119,ME-13-01-51122-11,"כל אלו ביססו את ""כרטיס הביקור"" של הנאשם, עד כדי היווצרותה של עדות שיטה, שהיוותה נדבך ראייתי מרכזי להרשעת הנאשם.",ראיות לעונש מטעם המאשימה
120,ME-13-01-51122-11,"ב""כ המאשימה פירט מספר נתונים, על-מנת להמחיש את ההיקף החריג של מעשי הנאשם: המדובר ב – 14 אישומים ובמסכת מעשי רצח ושוד שנמשכה מדצמבר 2010 ועד 5.12.12, שאז הנאשם נתפס בכף; הנאשם שדד סכום כולל של כ – 1,100,000 ₪; כתב האישום הוגש בינואר 2013, וכלל לבסוף רשימה של 350 עדי תביעה, כאשר שמיעת הראיות החלה במרץ 2014 ונמשכה על-פני עשרות רבות של ישיבות הוכחות, והכרעת הדין ניתנה ביום 26.10.17.",ראיות לעונש מטעם המאשימה
121,ME-13-01-51122-11,"חומר החקירה, הראיות, כתב-האישום והכרעת-הדין מעלים תמונה של שודד סדרתי, אשר פעם אחר פעם הגיע לסניפי בנק באזור תל-אביב והמרכז, ביצע בהם מעשי שוד, ואף לא בחל ברצח - הכל למען בצע כסף (שהוא גם הכינוי של הפרשה במהלך החקירה).",ראיות לעונש מטעם המאשימה
122,ME-13-01-51122-11,"הוכח כי המדובר בתאוות בצע של ממש, כשהכספים שימשו את הנאשם לצורך רכישת בגדים באלפי שקלים, הימורים ובילויים.",ראיות לעונש מטעם המאשימה
123,ME-13-01-51122-11,"עוד יש לזקוף לחומרה את העובדה, כי בשבעה אירועים עשה הנאשם שימוש בנשק חם, עימו ירה בכניסה לסניפי הבנקים, איים על לקוחות ועל פקידים – ובעיקר עשה בו שימוש לקטול את חייו של יניב אנגלר ז""ל.",ראיות לעונש מטעם המאשימה
124,ME-13-01-51122-11,"באישומים בהם הורשע בשוד ללא שימוש בנשק, עדיין הגיע הנאשם מצויד בכלי דוגמת אקדח תופי, ובכל מעשי השוד (למעט באישום השביעי) ירה בכניסה לסניף בכדי ליצור תחושת אימה, כשאותו כלי הנחזה להיות אקדח שימש אותו במהלך מעשי השוד.",ראיות לעונש מטעם המאשימה
125,ME-13-01-51122-11,"מעשיו הסדרתיים של הנאשם אכן יצרו אימה בקרב ציבור באי-הבנקים באזור תל-אביב והמרכז, עד שחקירת המשטרה המאומצת הביאה ללכידתו בכף.",ראיות לעונש מטעם המאשימה
126,ME-13-01-51122-11,"אוירה זו היא שהביאה את המנוח למנוע את כניסתו של הנאשם לבנק עם קסדה לראשו, כך שהוא מצא את מותו תוך ביצוע תפקידו.",ראיות לעונש מטעם המאשימה
127,ME-13-01-51122-11,"עדים רבים תיארו את קור-רוחו של הנאשם, אשר נכנס לבנקים עם פנים מכוסות, ירה בכניסה לסניף ונכנס מאחורי הדלפקים לקחת את הכסף, ובחלק מהמקרים תוך איומים על הפקידים.",ראיות לעונש מטעם המאשימה
128,ME-13-01-51122-11,"עובדי הבנק והלקוחות אשר העידו, וכן אלו שמסרו תצהירי נפגעי עבירה, תיארו אירועים קשים ביותר של אימה ופחד, שהשליכו על חייהם וערערו את תחושת הבטחון שלהם.",ראיות לעונש מטעם המאשימה
129,ME-13-01-51122-11,מצלמות האבטחה והתמונות שהוגשו נותנים ביטוי מוחשי לתחושות שאחזו בכל מי שנכח בסניפי הבנק השונים בעת ביצוע המעשים.,ראיות לעונש מטעם המאשימה
130,ME-13-01-51122-11,"מספר עדים אף חוו מספר מעשי שוד, שכן הנאשם שדד שני סניפים פעמיים (בנק המזרחי בחולון – אישומים 1 ו- 12, ובנק המזרחי בנס ציונה - אישומים 10 ו-14)  וסניף אחר שלוש פעמים (בנק מרכנתיל דיסקונט ברשל""צ - אישומים 2, 7, ו- 11).",ראיות לעונש מטעם המאשימה
131,ME-13-01-51122-11,"ב""כ המאשימה טען, כי הנאשם במעשיו פגע בערכים מוגנים רבים ומעשיו גרמו נזק של ממש.",ראיות לעונש מטעם המאשימה
132,ME-13-01-51122-11,"מעבר לפגיעה בעובדי הבנק ובלקוחותיו, נפגעה גם תחושת הביטחון הכללית, כשמפסיקת בית-המשפט העליון עולה כי יש להטיל עונשים מרתיעים במקרים כגון דא, כחלק מהמאבק בתופעת עבירות השוד.",ראיות לעונש מטעם המאשימה
133,ME-13-01-51122-11,"נשיאת נשק, כשלעצמה, טומנת בחובה פוטנציאל סכנה לשלמות החיים, הגוף והנפש ולביטחון הציבור, לא כל שכן כאשר נעשה שימוש של ממש בנשק בנוכחות לקוחות ועובדים, לרבות ילדים, וכל זאת בטבורו של יישוב ולאור יום.",ראיות לעונש מטעם המאשימה
134,ME-13-01-51122-11,למעשיו של הנאשם נלווית חומרה יתרה עקב התכנון המוקדם וההצטיידות בציוד הדרוש לצורך הגשמת התכנית העבריינית.,ראיות לעונש מטעם המאשימה
135,ME-13-01-51122-11,"הנאשם ביצע, לכן, מעשי שוד המצויים ברף חומרה גבוה, ובנסיבות אלו, יש ליתן משקל בכורה לשיקולי הגמול וההרתעה, שכן בית המשפט מצווה להגן על הקורבנות מפני שודדים חסרי מצפון ומורא כדוגמת הנאשם, ומסר זה ניתן להעביר אך ורק באמצעות ענישה ממשית הכוללת שנות מאסר רבות כנגד כל שוד ושוד.",ראיות לעונש מטעם המאשימה
136,ME-13-01-51122-11,"התגשמות האימה שאחזה בציבור באה לידי ביטוי ביום 15.8.11, כשבמהלך ביצוע שוד הנאשם רצח את המאבטח, יניב אנגלר ז""ל.",ראיות לעונש מטעם המאשימה
137,ME-13-01-51122-11,הנאשם לא היסס לעשות שימוש נוסף - מעבר לירייה בכניסה לסניף כפי שנהג לעשות - וירה למוות במאבטח אשר כל חטאו כי ביצע את תפקידו.,ראיות לעונש מטעם המאשימה
138,ME-13-01-51122-11,אופן הירי במנוח מלמד על האכזריות והאדישות לחיי אדם.,ראיות לעונש מטעם המאשימה
139,ME-13-01-51122-11,"לאחר שהמנוח התמוטט, הנאשם שמר על קור-רוחו, והמשיך במעשה השוד לשם בצע כסף, שהסתיים בשלל של 6,000 ש""ח.",ראיות לעונש מטעם המאשימה
140,ME-13-01-51122-11,"לטענת ב""כ המאשימה, לא מצא בפסיקה מקרה דומה בו נהג עבריין בעזות מצח מעין זו, ויש ליתן לכך ביטוי בגזר-הדין.",ראיות לעונש מטעם המאשימה
141,ME-13-01-51122-11,"הנאשם רצח את יניב אנגלר ז""ל, שהיה בן 31 שנים במותו, כשכל חייו לפניו, ויש בסיס לכל האמור בתסקיר שהוגש אודות תחושות ההחמצה והאבל הכבד בו מצויים בני המשפחה.",ראיות לעונש מטעם המאשימה
142,ME-13-01-51122-11,"המנוח תואר כאדם רחום, מנומס וטוב לב, אשר היה מקור גאווה עבור המשפחה, ואהוב על כל עובדי הבנק ולקוחותיו.",ראיות לעונש מטעם המאשימה
143,ME-13-01-51122-11,"ב""כ המאשימה חזר ופירט באשר למאמצים הרבים שהשקיעה המשטרה בחקירת הפרשה על רקע הסיכון הרב מהנאשם, שלא היסס לקטול חיי אדם, ושדד את אקדחי המאבטחים במהלך חלק ממעשי השוד.",ראיות לעונש מטעם המאשימה
144,ME-13-01-51122-11,"הזכיר, כי החקירה נמשכה כשנתיים, לאחר הרצח עברה החקירה לימ""ר מרכז ונאספו תיקי חקירה רבים, התקיימו מארבים שיטתיים בסניפי הבנקים בתקווה ללכוד את השודד הסדרתי, ובוצעו פעולות חקירה לא שגרתיות – אשר הובילו לבסוף גם לאיתור ראיות פורנזיות.",ראיות לעונש מטעם המאשימה
145,ME-13-01-51122-11,"חקירה מאומצת זו בוצעה בעניינו של נאשם, אשר הקפיד להסוות את זהותו ולהשתמש באמצעים שיקשו על איתורו – כדוגמת הקליעים המשויפים אשר לא איפשרו קשירת הקליעים שנתפסו לאקדחו של הנאשם.",ראיות לעונש מטעם המאשימה
146,ME-13-01-51122-11,"גם לאחר שנתפס, ניסה הנאשם להוליך שולל את החוקרים כשמסר פרטים כוזבים לגבי שמו, כתובתו ופרטיו האישיים.",ראיות לעונש מטעם המאשימה
147,ME-13-01-51122-11,"כתובת מגוריו האמיתית, שם נמצאו פריטים מפלילים רבים, אותרה רק לאחר שהחוקרים התחקו אחר זהותה של חברתו של הנאשם, דבי שוקרון, אשר התגוררה בסמוך לסניף הבנק בבאר-יעקב.",ראיות לעונש מטעם המאשימה
148,ME-13-01-51122-11,"הנאשם אמנם הודה בתחילה בביצוע שני מעשי שוד, אולם בהמשך, לאורך כל החקירה, שתק במהלך שעות ארוכות, גם כשהוטחו בו הראיות המפלילות שנאספו כנגדו.",ראיות לעונש מטעם המאשימה
149,ME-13-01-51122-11,"את גרסתו המלאה מסר לראשונה רק בבית-המשפט, כשבהכרעת-הדין עולה ההתרשמות השלילית מהנאשם, על רקע התחמקות עקבית מלענות לשאלות ותשובותיו המעורפלות לאורך כל העדות.",ראיות לעונש מטעם המאשימה
150,ME-13-01-51122-11,"ב""כ המאשימה עתר לקבוע, כי כל מעשה שוד מהווה אירוע נפרד לצורך קביעת המתחם לפי תיקון 113 לחוק העונשין, וכי חרף מבחן ""הקשר ההדוק"" והמאפיינים הדומים של מעשי השוד, הרי שקיימת הצדקה לכך מבחינה עובדתית/צורנית וכן מהפן המהותי-מוסרי.",ראיות לעונש מטעם המאשימה
151,ME-13-01-51122-11,"עקרון ההלימה מחייב ענישה מחמירה ביותר בגבול העליון של כל מתחם שייקבע עבור כל מעשה שוד בנפרד, לאור נסיבות ביצוע העבירות הכוללות 14 מעשי שוד, 7 מהם תוך שימוש בנשק חם; רצח לצורך שוד בנק; תכנון מדוקדק מקדים; גרימת נזק רב בפועל, לרבות מוות של מאבטח; מעשי השוד בוצעו על רקע בצע כסף; המעשים לוו באכזריות ובאלימות חמורה ומשמעותית; הנאשם לא השיב את הכסף וכן לא השיב את הנשקים, אשר מצויים במקום לא ידוע עד היום.",ראיות לעונש מטעם המאשימה
152,ME-13-01-51122-11,"על כן, מבוקש לקבוע מתחם עונש הולם לכל אירוע בנפרד ולגזור עונש כולל בשים לב למכלול הנסיבות לחומרה.",ראיות לעונש מטעם המאשימה
153,ME-13-01-51122-11,"באשר לעתירה להטיל על הנאשם ענישה מצטברת משמעותית של 25 שנות מאסר בפועל, היפנה ב""כ המאשימה למספר פסקי-דין, מהם עולים המבחנים לפיהם יוכרע אימתי יש להעניש בגין כל מעשה בנפרד לעומת מספר מעשים המהווים עבירות שרשרת שאינם ניתנים לפיצול לצורך ענישה, כשנקודת המוצא הפרשנית היא כי דרך כלל, עבירות שונות מהוות מעשים שונים שבגינם יש להטיל עונשים נפרדים.",ראיות לעונש מטעם המאשימה
154,ME-13-01-51122-11,כן היפנה למדיניות הענישה הראויה המצדיקה צבירת עונשים מקום שהעונש העיקרי הוא מאסר עולם שהוטל בגין עבירת רצח.,ראיות לעונש מטעם המאשימה
155,ME-13-01-51122-11,"לגישתו, בעניינו של הנאשם, הוכח הרבה מעבר לנדרש, כי בוודאי שקיימת הצדקה לראות במעשים כמעשים שונים אשר מחייבים ענישה נפרדת ומצטברת.",ראיות לעונש מטעם המאשימה
156,ME-13-01-51122-11,"ב""כ המאשימה הציג לפנינו גזרי-דין ופסקי-דין רבים, וביקש על בסיסם לקבוע מתחם עונש הולם שנע בין 4 – 6 שנות מאסר  לכל אחד ממעשי השוד המזוין, לרבות השוד באישום 6; באשר למעשי השוד בחלופה הפחות מחמירה, טען למתחם עונש הולם שנע בין 2 – 4 שנות מאסר בפועל, לכל אחד מהם.",ראיות לעונש מטעם המאשימה
157,ME-13-01-51122-11,"באשר לנסיבות שאינן קשורות לביצוע העבירות פירט ב""כ המאשימה, כי עברו של הנאשם אינו מכביד, אך אין לתת לכך משקל לאור משך ביצוע העבירות דנן.",ראיות לעונש מטעם המאשימה
158,ME-13-01-51122-11,"הנאשם לא נטל אחריות על מעשיו, לא חסך זמן שיפוטי, לא הביע חרטה עליהם, לא שיתף פעולה עם רשויות החקירה – ואף היקשה עליהן.",ראיות לעונש מטעם המאשימה
159,ME-13-01-51122-11,"הנאשם לא עשה דבר כדי לתקן את הנזק העצום שגרם, אלא ההפך הוא נכון – שכן הוא השתמש בכספי השוד לצרכיו הפרטיים.",ראיות לעונש מטעם המאשימה
160,ME-13-01-51122-11,"אשר על כן, בהעדר כל נימוק ממשי המצדיק חפיפה בין העונשים, ולאור העובדה שהמדובר במעשי שוד סדרתיים המצויים ברף חומרה גבוה ביותר, יש להטיל ענישה שתהווה הרתעה לעבריינים בפועל ובכוח כדוגמת הנאשם.",ראיות לעונש מטעם המאשימה
161,ME-13-01-51122-11,"ענישה אינה מתמטיקה, אך בהתחשב במתחמים הראויים, עותר ב""כ המאשימה להטיל בגין עבירת הרצח מאסר עולם חובה, ובגין כל שוד ושוד לפסוק עונש המצוי ברף העליון של המתחם, ולהוסיף לכל הפחות עונש מאסר בפועל של 25 שנים במצטבר, כך שיינתן ביטוי לכל שוד ואירוע.",ראיות לעונש מטעם המאשימה
162,ME-13-01-51122-11,"בנוסף להטלת הפיצוי שהתבקש, עותר ב""כ המאשימה להטיל קנס משמעותי ביותר של עשרות אלפי שקלים, אשר ייתן ביטוי גם למשאבים הרבים שהשקיעה המשטרה בתפיסתו של הנאשם.",ראיות לעונש מטעם המאשימה
163,ME-13-01-51122-11,"בעבירת הרצח, העונש קבוע בסעיף 300 לחוק העונשין הוא מנדטורי, ואינו נבחן לאור הכללים שבתיקון 113 לחוק העונשין.",דיון והכרעה
164,ME-13-01-51122-11,"משכך, כמצוות המחוקק, יוטל על הנאשם עונש מאסר עולם חובה בגין הרצח של המאבטח יניב אנגלר ז""ל, כמפורט באישום 6.",דיון והכרעה
165,ME-13-01-51122-11,"ייאמר כבר, כי כפי שיפורט להלן, יש להטיל על הנאשם ענישה מצטברת בגין מסכת מעשי השוד שביצע, ועל כן תיבחן הענישה הראויה למסכת זו לפי המתווה של תיקון 113 לחוק העונשין.",דיון והכרעה
166,ME-13-01-51122-11,הענישה הראויה למעשי השוד,דיון והכרעה
167,ME-13-01-51122-11,"על-מנת לקבוע את רמת הענישה ההולמת את מעשי השוד בהם הורשע הנאשם, הרי שבהתאם להוראות תיקון 113 לחוק העונשין, בית-המשפט מחויב, ראשית, לתחום את האירועים המיוחסים לכל נאשם, ולאחר מכן, ועל-פי האמור בסעיף 40ג(א) לחוק העונשין, ייקבע מתחם העונש ההולם בהתחשב בערך החברתי שנפגע, במידת הפגיעה בו, במדיניות הענישה הנוהגת ובנסיבות הקשורות בביצוע העבירה.",דיון והכרעה
168,ME-13-01-51122-11,"לאחר מכן, ועל-פי האמור בסעיף 40יא' לחוק העונשין, יפורטו הנסיבות שאינן קשורות לביצוע העבירות הידועות לנו, על רקע העובדה שהנאשם לא התיר לסניגורו לטעון לעונש בשמו.",דיון והכרעה
169,ME-13-01-51122-11,"לבסוף, גזירת הדין תיעשה בהתחשב במכלול השיקולים, לרבות במספר העבירות, תדירותן, הזיקה ביניהן, ותוך שמירה על יחס הולם בין חומרת מכלול המעשים ומידת אשמו של הנאשם לבין תקופת המאסר שעליו לשאת בה, גם בהתחשב בעובדה שעסקינן בענישה מצטברת לעונש מאסר עולם חובה - הכל כמפורט בסעיף 40יג' לחוק העונשין.",דיון והכרעה
170,ME-13-01-51122-11,"אשר על כן, כאמור, ייקבע מתחם עונש הולם לגבי כל אישום בנפרד.",דיון והכרעה
171,ME-13-01-51122-11,"במעשי השוד שביצע הנאשם באופן שיטתי, פגע הוא במספר ערכים מוגנים.",דיון והכרעה
172,ME-13-01-51122-11,"כפי שעלה מהעדויות הרבות ששמענו, הנאשם פגע בעובדי הבנקים, בלקוחותיהם ובקניינם של אלה שכספם נגנב ולא הושב עד היום.",דיון והכרעה
173,ME-13-01-51122-11,"מעבר לכך, נפגעה גם תחושת הבטחון הכללית, כפי ששמענו מהחוקרים הבכירים בפרשה, כשדמותו של ""השודד הסדרתי"" מצויה היתה בתודעה הציבורית, באופן שהצריך השקעת משאבים רבים על-ידי כוחות המשטרה עד שנתפס.",דיון והכרעה
174,ME-13-01-51122-11,"הפגיעה בערכים המוגנים היא ברף הגבוה ביותר, על רקע התכנון המדוקדק, לפרטי פרטים, של המזימה העבריינית בכללותה ושל כל מעשה שוד בפרט, וכן לאור השלל המצטבר של מעשי השוד.",דיון והכרעה
175,ME-13-01-51122-11,"בנוסף לכך, בחלק ממעשי השוד השתמש הנאשם בנשק חם בנוכחות לקוחות ועובדים, שימוש אשר טומן בחובו פוטנציאל סכנה לשלמות החיים, הגוף והנפש ולבטחון הציבור.",דיון והכרעה
176,ME-13-01-51122-11,"בעניינו של הנאשם אותו סיכון מומש, לצערנו, עת המאבטח יניב אנגלר ז""ל ניסה למנוע את כניסתו לבנק.",דיון והכרעה
177,ME-13-01-51122-11,"אשר על כן, כפי שטען ב""כ המאשימה, לפנינו מסכת מעשי שוד המצויים ברף גבוה של חומרה.",דיון והכרעה
178,ME-13-01-51122-11,"פירטתי והרחבתי באשר לנסיבות העבירות בהכרעת-הדין, והן גם עולות באופן ברור למקרא כתב-האישום עצמו.",דיון והכרעה
179,ME-13-01-51122-11,"אזכיר, בקצירת האומר, כי המדובר במעשי שוד אשר תוכננו עד לפרט האחרון.",דיון והכרעה
180,ME-13-01-51122-11,"הנאשם דאג להצטייד בפריטים אשר הסתירו את זהותו, וחרף העובדה שזירות הבנקים היו מכוסות על-ידי מצלמות אבטחה, ההצטיידות בקסדה או בכובע מצחייה, בכיסוי פנים ובכפפות הפכו את מלאכת האכיפה לבלתי אפשרית.",דיון והכרעה
181,ME-13-01-51122-11,"בנוסף, לחלק מזירות הבנקים הגיע בכלי תחבורה גנוב אליו הוצמדה לוחית גנובה, נדבך נוסף המצביע על רמת התכנון והחשיבה שהשקיע הנאשם.",דיון והכרעה
182,ME-13-01-51122-11,"שישה ממעשי השוד בוצעו בעזרת נשק חם, כשהנאשם עשה שימוש בכלי נשק ובכדורים שאינם מותירים עקבות.",דיון והכרעה
183,ME-13-01-51122-11,"מעבר לכך, פוטנציאל הסיכון כששודד משתמש בנשק חם כלפי עובדים ולקוחות הוא גבוה, כשכאמור, לצערנו, סיכון זה התממש עת רצח הנאשם את המאבטח יניב אנגלר ז""ל.",דיון והכרעה
184,ME-13-01-51122-11,"יצוין בנוסף, כי בחלק מהאירועים, שדד הנאשם את האקדחים של המאבטחים, אשר מקום הימצאם אינו ידוע עד היום.",דיון והכרעה
185,ME-13-01-51122-11,"באשר לשאר מעשי השוד קבענו, על-פי הראיות שהוצגו לפנינו, כי אלו בוצעו בעזרת חפץ הנחזה כאקדח.",דיון והכרעה
186,ME-13-01-51122-11,"עם זאת נציין, כי עצם חדירתו של שודד לבנק, בין אם הוא אוחז בנשק חם, בין אם באקדח-דמה, מערער את תחושת הבטחון של העובדים והלקוחות במידה שווה:",דיון והכרעה
187,ME-13-01-51122-11,ההשלכות ארוכות הטווח על נפשם של העובדים והלקוחות עולות באופן ברור מתצהירי הקרבנות שהוגשו לעיוננו.,דיון והכרעה
188,ME-13-01-51122-11,"הגב' הודיה אשכנזי שימשה כמאבטחת, ומצאה עצמה קרבן לדפוס החוזר של הנאשם, אשר השתלט על המאבטחים וגנב את כלי הנשק שאחזו בהם.",דיון והכרעה
189,ME-13-01-51122-11,"התצהיר שהוגש בעניינה, אליו צורפו גם מסמכים, מצביע על השינוי לרעה שחל בתפקודה בכל התחומים מאז אירוע השוד, לרבות פגיעה מוכחת במישור הנפשי, עד כדי זכאות לקצבת ביטוח לאומי.",דיון והכרעה
190,ME-13-01-51122-11,"תצהירי נפגע העבירה של ליאור כהן, מי שהיה מנהל סניף הבנק בבאר-יעקב, ונעמה גילפז שהיתה לקוחה של אחד מהבנקים מעלים, כי הם סובלים מסימנים האופייניים לפוסט-טראומה.",דיון והכרעה
191,ME-13-01-51122-11,"עדים רבים שנשמעו לפנינו, הכוללים עובדי הבנקים ולקוחותיהם, תיארו את תחושות החרדה המלוות אותם עד היום ואת החותם שהותיר בהם אותו אירוע טראומטי.",דיון והכרעה
192,ME-13-01-51122-11,"כך, למשל, עלה מעדותו של רון פוקס, שהיה לקוח בבנק נושא אישום 3, ושהה עם בנו בסניף הבנק על-מנת לפתוח חשבון.",דיון והכרעה
193,ME-13-01-51122-11,"בנו, שאמור היה להעיד לפנינו, לא הגיע לבסוף לבקשת אביו, אשר העיד כי עד היום בנו סובל מטראומה לאחר שהיה עד ראיה לשוד (ראו פרוטוקול ישיבת יום 2.10.14).",דיון והכרעה
194,ME-13-01-51122-11,"נסיבה עובדתית נוספת לחומרה היא העובדה, שהנאשם חזר ושדד שני בנקים פעמיים: בנק מזרחי טפחות  בחולון (כמפורט באישומים 1 ו-12) ובנק מזרחי טפחות בנס-ציונה (כמפורט באישומים 10 ו – 14), כאשר החזרה לזירה זו אף הביאה לתפיסתו בכף; בנוסף, את בנק מרכנתיל בראשון-לציון שדד בשלוש הזדמנויות שונות (כמפורט באישומים 2, 7 ו – 11).",דיון והכרעה
195,ME-13-01-51122-11,"שמענו עדויות של עובדות הבנקים הללו, אשר היו נוכחות בכל מעשי השוד, ועל תחושת האימה שאחזה בהן כשהשודד חזר למקום עבודתן, שאמור היה להיות בטוח עבורן (עדויות שרית מדינה ויפעת חג'ג' -  עובדות הבנק בנס-ציונה, וג'ני זרח ושרה שריר - עובדות הבנק בראשון לציון).",דיון והכרעה
196,ME-13-01-51122-11,"הנזק הקשה ביותר ממעשי הנאשם נגרם ליניב אנגלר ז""ל ולמשפחתו.",דיון והכרעה
197,ME-13-01-51122-11,הנאשם לא היסס לבצע מעשה רצח של מאבטח הבנק אשר הפריע לו לבצע את זממו ובכך התממש אותו פוטנציאל להסלמה הקיים בכל מעשה שוד המבוצע באמצעות נשק.,דיון והכרעה
198,ME-13-01-51122-11,"לאחר הרצח האכזרי, נכחנו בעצמנו, באמצעות צפיה בסרטון האבטחה, כיצד הנאשם המשיך להתנהל בקור-רוח, דילג באדישות מעל גופו של המנוח, והמשיך במעשה השוד המתוכנן (שהסתיים בשלל של 6,000 ₪).",דיון והכרעה
199,ME-13-01-51122-11,"לצד קטילת חייו של אדם צעיר ואהוב, תסקיר הקרבן מעלה את האבל הכבד בו שרויים בני המשפחה, אשר אינם מצליחים לאסוף את עצמם מאז הרצח, מתקשים לעבד את האירוע וחיים בתחושה של חוסר אונים לאחר רצח כה מיותר של יקירם.",דיון והכרעה
200,ME-13-01-51122-11,"בנוסף לנזק הנפשי שגרם לרבים, גרם הנאשם לנזק ממוני לבנקים וללקוחות.",דיון והכרעה
201,ME-13-01-51122-11,"סך כל השלל של מעשי השוד הסתכם בכ – 1,100,000 ₪.",דיון והכרעה
202,ME-13-01-51122-11,הנאשם לא השיב ולו שקל אחד מתוך סכום זה עד היום.,דיון והכרעה
203,ME-13-01-51122-11,הנאשם ביצע את מעשי השוד ממניע של בצע כסף בלבד – כפי שאף עלה מעדותו לפנינו באשר לאירועי השוד בהם הודה.,דיון והכרעה
204,ME-13-01-51122-11,"מהראיות שהוצגו לפנינו עלה, כי הכסף שנשדד שימש, בעיקר, לסיפוק צרכיו האישיים של הנאשם, לרבות לרכישת בגדים יקרים, הימורים, בילויים ותשלום שכר-דירה.",דיון והכרעה
205,ME-13-01-51122-11,מעשי השוד פסקו רק לאחר תפיסתו של הנאשם בכף – ולא בשל החלטה שגובשה באופן עצמאי ביוזמת הנאשם.,דיון והכרעה
206,ME-13-01-51122-11,מדיניות הענישה בעבירות שוד,דיון והכרעה
207,ME-13-01-51122-11,"קיים מנעד רחב בענישתם של המבצעים מעשי שוד, כאשר עבירות השוד המגיעות לפתחיהם של בתי-המשפט לובשות צורות שונות, מהן קשות ואכזריות, מהן המצויות ברף חומרה נמוך יותר.",דיון והכרעה
208,ME-13-01-51122-11,"לעיתים, ייעשה שימוש בפתק או באיומים מילוליים בלבד, לעיתים השודד ישתמש בחפץ דמוי אקדח או בנשק חם, ואף יבצע ירי לצורך זריעת אימה על-מנת שיוכל לבצע את זממו.",דיון והכרעה
209,ME-13-01-51122-11,"עיון בפסיקת בית-המשפט העליון מעלה, כי יש להחמיר בעונשם של מבצעי עבירות שוד בבנקים, נוכח החומרה היתרה המיוחסת לעבירה זו, לרבות ברכיב המאסר לריצוי מאחורי סורג ובריח:",דיון והכרעה
210,ME-13-01-51122-11,"מדיניות ענישה דומה עולה גם לגבי שוד המבוצע בעזרת אקדח דמה, במרכזה צורך להגן על ציבור עובדי הבנקים ודומיהם:",דיון והכרעה
211,ME-13-01-51122-11,"על רקע מדיניות ענישה זו, אקבע מתחם עונש הולם אחד לגבי האישומים בהם הורשע הנאשם בעבירת שוד לפי סעיף 402(ב) לחוק העונשין, כשעסקינן באירועי השוד בהם השתמש בנשק חם, ומתחם עונש אחר לגבי יתר האישומים, בהם הסתייע בחפץ דמוי אקדח והורשע בעבירת השוד בחלופה החמורה פחות הקבועה בסעיף 402 (א) לחוק העונשין.",דיון והכרעה
212,ME-13-01-51122-11,"לצורך קביעת מתחם העונש ההולם באישומי השוד בהם הנאשם עשה שימוש בנשק חם, עיינתי בפסיקה שהוגשה על-ידי ב""כ המאשימה ובפסיקה נוספת, ואציין  את המרכזיים שסייעו לי בקביעת המתחם בשינויים המחויבים:",דיון והכרעה
213,ME-13-01-51122-11,בית-המשפט המחוזי קבע מתחם עונש הולם שנע בין 3 – 7 שנות מאסר בפועל.,דיון והכרעה
214,ME-13-01-51122-11,"על המשיבים, בעלי עבר פלילי רלבנטי, שהודו במעשיהם בבית-המשפט אם כי לא לקחו אחריות עליהם בפני שירות המבחן, לא השיבו את הכסף שנגנב, ושירות המבחן העריך קיומה של מסוכנות גבוהה – הושת עונש מאסר בפועל בן 4 שנים.",דיון והכרעה
215,ME-13-01-51122-11,"בערעור המדינה על קולת העונש קבע בית-המשפט העליון, כי האינטרס הציבורי מחייב את העלאת רף הענישה, וחרף תסקירים משלימים חיוביים, עונשם של המשיבים הוחמר ל – 5.5 שנות מאסר בפועל.",דיון והכרעה
216,ME-13-01-51122-11,"בית-המשפט העליון דחה את הערעור על חומרת העונש וקבע, כי המדובר בעונשים המצויים במתחם הענישה – אם כי ברף הגבוה שלו – בהתחשב בעבר הפלילי של המערערים, בגילם ובנסיבותיהם האישיות, ובכך שהמערערים ניהלו הליך ראיות ממושך והפכו כל אבן בפסק-דין של בית-המשפט המחוזי.",דיון והכרעה
217,ME-13-01-51122-11,"עוד נקבע, כי העובדה שהמערערים לא היו בבנק בעת השוד אינה מפחיתה מאחריותם, מה עוד שאחד המערערים היה ה""מוח"" מאחורי המהלך.",דיון והכרעה
218,ME-13-01-51122-11,"בית-המשפט המחוזי קבע מתחם ענישה שנע בין 2- 5 שנים לגבי עבירת השוד, ובאשר לעבירת הסמים נקבע מתחם העונש ההולם שנע בין קנס לא גבוה למאסר על תנאי.",דיון והכרעה
219,ME-13-01-51122-11,על המערער הושת עונש מאסר בפועל בן 42 חודשים.,דיון והכרעה
220,ME-13-01-51122-11,"במרכז הערעור עמדו טענות כלפי ההרשעה בעבירת הסמים, אך בית-המשפט העליון קבע כי העונש שהושת בגין השוד אינו חורג ממדיניות הענישה הנוהגת.",דיון והכרעה
221,ME-13-01-51122-11,"מהתסקיר עלה, כי העבירות בוצעו על רקע התמכרות להימורים וקיים סיכון להישנות עבירות, כשבאותה עת התנהל הליך פלילי נוסף כנגד המערער בגין עבירת התפרצות אך דינו טרם נגזר.",דיון והכרעה
222,ME-13-01-51122-11,"בית המשפט המחוזי השית על המערער עונש מאסר בפועל של 6 שנים וחצי, וערעור על חומרת העונש נדחה.",דיון והכרעה
223,ME-13-01-51122-11,"באשר לאישומים בהם הורשע הנאשם בשוד לפי סעיף 402(א), אציין את פסקי-הדין המרכזיים שסייעו לי בקביעת המתחם, כשכולם בוצעו בנסיבות פחות חמורות מהאירועים בהם הורשע הנאשם:",דיון והכרעה
224,ME-13-01-51122-11,ערעור על חומרת העונש נדחה.,דיון והכרעה
225,ME-13-01-51122-11,"ערעור על חומרת העונש נדחה, כשבית-המשפט העליון הדגיש, כי הטלת האימה על הכספרית ועצם השוד ראויים לענישה המבטאת את שאט הנפש מעבירות אלו והצורך בהרתעת היחיד והרבים.",דיון והכרעה
227,ME-13-01-51122-11,"עיון בפסיקה מעלה עוד, כי התופעה של מעשי שוד בנקים באופן שיטתי וסדרתי אינו נפוץ.",דיון והכרעה
228,ME-13-01-51122-11,אציין בקצרה מספר פסקי-דין נוספים של נאשמים אשר ביצעו סדרת מעשי שוד:,דיון והכרעה
229,ME-13-01-51122-11,"בית-המשפט המחוזי קבע כי כל מעשה שוד הוא אירוע, קבע מתחם עונש הולם שנע בין 12 – 36 חודשי מאסר בפועל בגין כל אישום, וגזר עליו עונש כולל של 8.5 שנות מאסר בפועל.",דיון והכרעה
230,ME-13-01-51122-11,"ערעור על חומרת העונש נדחה, תוך שבית-המשפט העליון ציין:",דיון והכרעה
232,ME-13-01-51122-11,"לאור כל האמור לעיל, מתחמי הענישה שהוצגו על-ידי ב""כ המאשימה עומדים בקנה אחד עם מדיניות הענישה הנוהגת, ובהתאם אני קובעת כי מתחם העונש ההולם באשר לכל אחד ממעשי השוד המזוין, לפי סעיף 402(ב), המפורטים באישומים 2, 3, 6, 9, 11, 13 ו – 14, נע בין 3 – 6 שנות מאסר בפועל לצד רכיבי ענישה נלווים;",דיון והכרעה
233,ME-13-01-51122-11,"באשר למעשי השוד בהם החלטנו להרשיע את הנאשם בחלופה המחמירה פחות לפי סעיף 402(א), כמפורט באישומים 1, 4, 5, 7, 8, 10 ו – 12, אני קובעת מתחם עונש הולם שנע בין 2 – 5 שנות מאסר בפועל לצד רכיבי ענישה נלווים.",דיון והכרעה
234,ME-13-01-51122-11,הנסיבות שאינן קשורות לביצוע העבירות,דיון והכרעה
235,ME-13-01-51122-11,"היות והנאשם אסר על בא-כוחו לטעון לעונש לפנינו, ולמרות ששמענו את מלוא העדויות בתיק זה, לא ידועים לנו פרטים אישיים רבים אודות הנאשם.",דיון והכרעה
236,ME-13-01-51122-11,"במסגרת שמיעת הראיות ובתחילת עדותו בבית-המשפט מסר הנאשם קיצור של תולדות חייו ותיאר, כי הוא בן למשפחת עולים, מצוי בנתק מאביו מגיל 7 שנים, והוא נשר מלימודים בסוף כיתה י' לאחר שסבתו נפטרה מסרטן.",דיון והכרעה
237,ME-13-01-51122-11,"הנאשם חשף את תחושת הקיפוח בצילה גדל כמתבגר, כשבהמשך אימץ את שם המשפחה ""הרוש"" באופן לא רשמי, בבחינת אימוץ זהות של אדם מעדות המזרח, שכן עייף מלספוג עלבונות על רקע מוצאו הרוסי.",דיון והכרעה
238,ME-13-01-51122-11,"עוד העיד, כי התגייס למג""ב ושירת, בין השאר, בירושלים בזמן האינתיפאדה בשנת 2000.",דיון והכרעה
239,ME-13-01-51122-11,"בחברון נפגע בתאונה, הוא עבר טיפולים וניתוח, אך שוחרר מהצבא.",דיון והכרעה
240,ME-13-01-51122-11,"לאחר שחרורו עבד בעבודות מזדמנות, התגורר בבית עם בני משפחתו, והמצב כלכלי היה קשה.",דיון והכרעה
241,ME-13-01-51122-11,"לאחר שנה הכיר את גב' יעל צבן, אשר ילדה את בתו, ובמשך השנים שלאחר מכן סבל מקשיים כלכליים, אשר הובילו אותו, בין השאר, לעבוד במועדון הימורים והוא נקלע לחובות לשוק האפור.",דיון והכרעה
242,ME-13-01-51122-11,לא נמסרו לנו פרטים עדכניים אודות מצבו המשפחתי ותפקודו במהלך תקופת מעצרו.,דיון והכרעה
243,ME-13-01-51122-11,"במסגרת הטיעונים לעונש הורשע הנאשם בהחזקת דוקרנים במקום מעצרו, כך שעולה תמונה בדבר המשך התנהגות עבריינית גם בין כותלי בית-המעצר.",דיון והכרעה
244,ME-13-01-51122-11,לא ניתן לזקוף נתונים רבים לזכותו של הנאשם.,דיון והכרעה
245,ME-13-01-51122-11,"עם זאת יצוין, כי הוא בעל עבר פלילי מינורי ומעולם לא ריצה עונש מאסר.",דיון והכרעה
246,ME-13-01-51122-11,הוא לקח אחריות והודה במעשה השוד שלאחריו נתפס בכף וכן במעשה שוד נוסף המפורט באישום 13 – אם כי במהלך משפטו ביקש לחזור בו מפרטים מסוימים בהם הודה בתחילה.,דיון והכרעה
247,ME-13-01-51122-11,"עוד אעיר בהקשר זה, כי בעדותו של הנאשם ניתן היה להבחין בנימה קרבנית, כשלגישתו לא היתה לו ברירה אלא לבצע את מעשי השוד ממצוקה כלכלית כשברקע תחושות קיפוח מתמשכות.",דיון והכרעה
248,ME-13-01-51122-11,לא שמענו מפיו כל ביטוי של חרטה על ביצוע מעשי השוד בהם הודה.,דיון והכרעה
249,ME-13-01-51122-11,"על-פי סעיף 40יא(5) לחוק העונשין, יש לשקול את מאמצי הנאשם לתיקון תוצאות העבירות ולפיצוי על הנזק שנגרם.",דיון והכרעה
250,ME-13-01-51122-11,"הצדק עם ב""כ המאשימה, כי בעניינו של הנאשם יש לשקול לחומרה את העובדה כי לא השיב ולו שקל אחד מן השלל שגנב מסניפי הבנק השונים, העומד על למעלה ממליון ₪.",דיון והכרעה
251,ME-13-01-51122-11,"בנוסף, עד היום לא ידוע מקום הימצאם של האקדחים שנשדדו מהמאבטחים בסניפי הבנק.",דיון והכרעה
252,ME-13-01-51122-11,"על-פי סעיף 40יא(6) לחוק העונשין, על בית-המשפט לשקול בשלב זה של גזירת הדין את שיתוף הפעולה של הנאשם עם רשויות אכיפת החוק, אם כי כפירה באשמה וניהול משפט על ידי הנאשם לא ייזקפו לחובתו.",דיון והכרעה
253,ME-13-01-51122-11,"לאחר שהנאשם נתפס בכף והודה במעשה שוד נוסף עם מעצרו, הוא שמר על זכות השתיקה בצורה גורפת לאורך כל הדרך – גם בתחילת החקירה, כשהשאלות היו כלליות, וגם בחקירות הסופיות, כשהחוקרים הטיחו בו את החשדות המיוחסים לו לפרטי פרטים.",דיון והכרעה
254,ME-13-01-51122-11,"תואר, כי הנאשם התעלם באופן גורף מכל השאלות שהופנו אליו, וסירב לחתום על הודעותיו, חרף העובדה שקרא את כולם מילה במילה ובקצב איטי.",דיון והכרעה
255,ME-13-01-51122-11,"בישיבה האחרונה שהתקיימה לפנינו נכחנו בעצמנו בדפוס זה, כשהנאשם סירב לאפשר לסניגורו לטעון לעונש או לומר את דברו האחרון לבית-המשפט.",דיון והכרעה
256,ME-13-01-51122-11,"לאור מכלול הטיעונים והראיות, נוכח נתוני הנאשם והתנהלותו, אני קובעת (על-פי סעיפים 40ו' ו – 40ז' לחוק העונשין), כי המדובר בנאשם שטמונה בו מסוכנות גבוהה ביותר, שלא השמיע מילה של חרטה – לרבות לא באשר למעשי השוד בהם הודה, ועל כן, על גזר-הדין לבטא מסר הרתעתי ברור וחד-משמעי לו ולאחרים שכמותו.",דיון והכרעה
257,ME-13-01-51122-11,"לאור כל האמור לעיל, כשאנו לוקחים בחשבון את מתחמי הענישה שנקבעו, תוך שמירה על יחס הולם בין חומרת מכלול המעשים ומידת אשמו של הנאשם לבין תקופת המאסר שעליו לשאת בה, וכן בהתחשב בעובדה שעסקינן בענישה מצטברת לעונש מאסר עולם חובה, אציע לחבריי להטיל על הנאשם עונש כולל של 18 שנות מאסר בפועל במצטבר בגין הרשעתו במסכת הסדרתית של מעשי השוד.",דיון והכרעה
258,ME-13-01-51122-11,"ב""כ המאשימה עתר להטיל על הנאשם פיצוי בגובה הסכום המירבי הקבוע בחוק העונשין, העומד כיום על סך 258,000 ₪, כפיצוי לבני משפחת המנוח.",דיון והכרעה
259,ME-13-01-51122-11,הנזקים הקשים להוריו של המנוח בגין מותו הבלתי-נתפס של בנם ולאחותו פורטו לעיל במספר הקשרים.,דיון והכרעה
260,ME-13-01-51122-11,"שמענו מפי הנאשם במהלך עדותו כי במהלך השנים סבל ממצוקה כלכלית, ויש להניח שגם כיום, ובמיוחד לאור עונש המאסר הממושך אותו הוא עתיד לרצות, קיים קושי ממשי בתשלום פיצוי.",דיון והכרעה
261,ME-13-01-51122-11,"ואולם, נזכיר כי כבר נפסק לא אחת, כי יכולותיו הכלכליות של נאשם אינן מהוות שיקול בקביעת שיעור הפיצוי לקרבנות העבירה:",דיון והכרעה
262,ME-13-01-51122-11,הנאשם ביצע רצח אכזרי בכך שקטל את חייו של אדם צעיר שניסה למלא תפקידו במסירות כלפי לקוחות ועובדי הבנק.,דיון והכרעה
263,ME-13-01-51122-11,"כאילו לא די בכך, לאחר שגרם למוות מיותר של יניב אנגלר ז""ל, המשיך הנאשם בקור רוח לממש את זממו ולבצע שוד בנק על רקע בצע כסף.",דיון והכרעה
264,ME-13-01-51122-11,"לצד נסיבות העבירות, מהראיות שהוגשו לעיוננו עולים הנזקים הנפשיים הקשים להורי המנוח, שאיבדו את היקר להם מכל, ואת חוסר היכולת של ההורים ואחות המנוח לעבד את האבל עד היום.",דיון והכרעה
265,ME-13-01-51122-11,"בני משפחת המנוח נכחו בחלק נכבד מישיבות בבית-המשפט, ותקוותנו היא, כי הרשעתו של הנאשם תסייע להם בהליכי שיקומם ויהווה עבורם מנוף לקבלת טיפול לו הם זקוקים.",דיון והכרעה
266,ME-13-01-51122-11,"בשלב גזר-הדין, יש לעשות שימוש בסמכות הנתונה לנו ולפסוק להם את סכום הפיצוי המירבי בגין האסון הנורא שנגרם להם.",דיון והכרעה
267,ME-13-01-51122-11,"בנוסף, לאור הצהרת הנפגע והמסמכים הנלווים שהוגשו על-ידי המאבטחת הודיה אשכנזי, יש לפסוק לה פיצוי ממשי לאחר שהוכחו נזקים של ממש שנגרמו לה בגין מעשי הנאשם; לנעמה גילפז, אשר העלתה אף היא על הכתב את השפעות האירוע על חייה, נפסוק סכום הולם.",דיון והכרעה
268,ME-13-01-51122-11,"לאור האמור בהכרעת הדין ומכלול הנתונים שפורטו לעיל, לרבות עבירת הרצח שביצע הנאשם על נסיבותיה, המסכת הסדרתית של מעשי השוד, מתחם הענישה שנקבע לגבי מעשי השוד על שתי חלופותיהם, הנסיבות שאינן קשורות בביצוע העבירות שביצע הנאשם, ולאור הצורך לשמור על יחס הולם בין חומרת מכלול המעשים ומידת אשמו של הנאשם לבין תקופת המאסר שעליו לשאת, אציע לחבריי  להטיל על הנאשם את העונשים הבאים:",סיכום – גזירת הדין
269,ME-13-01-51122-11,ב.,	א. בגין עבירת הרצח - מאסר עולם;
270,ME-13-01-51122-11,"בגין אירועי השוד - 18 שנות מאסר בפועל, שירוצו במצטבר לעונש מאסר העולם שהוטל לעיל, והכל מיום מעצרו: 5.12.12;",	א. בגין עבירת הרצח - מאסר עולם;
271,ME-13-01-51122-11,ג.,	א. בגין עבירת הרצח - מאסר עולם;
272,ME-13-01-51122-11,"הנאשם ישלם פיצוי בסך של 258,000 ₪ להורי המנוח על-פי הפרטים שימסור ב""כ המאשימה למזכירות תוך 5 ימים.",	א. בגין עבירת הרצח - מאסר עולם;
273,ME-13-01-51122-11,"סכום הפיצוי יופקד בקופת בית המשפט ב- 20 תשלומים חודשיים, רצופים ושווים, החל מיום 1.7.18 ובכל ראשון לחודש שלאחר מכן.",	א. בגין עבירת הרצח - מאסר עולם;
274,ME-13-01-51122-11,"לא יופקד תשלום אחד מסכום הפיצוי האמור במלואו ובמועדו, הרי שמלוא סכום הפיצוי יעמוד לפרעון מיידי ויישא הפרשי הצמדה וריבית כחוק מהיום שבו אמור היה הנאשם לשלמו, ועד למועד תשלומו המלא בפועל;",	א. בגין עבירת הרצח - מאסר עולם;
275,ME-13-01-51122-11,ד.,	א. בגין עבירת הרצח - מאסר עולם;
276,ME-13-01-51122-11,"הנאשם ישלם פיצוי בסך של 15,000 ₪ להודיה אשכנזי וסך של 5,000 ש""ח לנעמה גילפז, על-פי הפרטים שימסור ב""כ המאשימה תוך 5 ימים.",	א. בגין עבירת הרצח - מאסר עולם;
277,ME-13-01-51122-11,"סכומי הפיצוי יופקד בקופת בית-המשפט ב – 5 תשלומים חודשיים, רצופים ושווים, החל מיום 1.1.19 ובכל ראשון לחודש שלאחר מכן.",	א. בגין עבירת הרצח - מאסר עולם;
279,ME-13-01-51122-11,ה.,	א. בגין עבירת הרצח - מאסר עולם;
280,ME-13-01-51122-11,מאסר על תנאי של 8 חודשים שלא יעבור תוך 3 שנים מהיום עבירה של החזקת סכין לפי סעיף 186 לחוק העונשין.,	א. בגין עבירת הרצח - מאסר עולם;
281,ME-13-01-51122-11,אני מצטרפת להנמקות ולתוצאה שבחוות דעתה של השופטת מרשק-מרום.,השופטת זהבה בוסתן:
282,ME-13-01-51122-11,אני מצטרף להנמקות ולתוצאה שבחוות דעתה של השופטת מרשק-מרום.,"השופט ד""ר אחיקם סטולר, אב""ד: "
283,ME-13-01-51122-11,אנו מטילים על הנאשם את העונשים כמפורט בחוות דעתה של השופטת מרשק מרום.,סוף דבר:
284,ME-13-01-51122-11,הודעה זכות ערעור לבית-המשפט העליון תוך 45 ימים.,סוף דבר:
285,ME-13-01-51122-11,"ניתן היום,  י""א אייר תשע""ח, 26 אפריל 2018, במעמד ב""כ הצדדים והנאשם.",סוף דבר:
286,ME-13-01-51122-11,א סטולר אב‏2018ד 54678313,סוף דבר:
