,verdict,text,part
0,ME-22-01-44620-940,"מוחמד היב, ת""ז xxxxxxxxxx(עצור בפיקוח)",הנאשם
3,ME-22-01-44620-940,"חוק העונשין, תשל""ז-1977: סע'  29, 40, 40ג, 40ז, 40ט, 40ט(א), 144(א), 144(ב), 340א, 340א(א), 340א(ב), 340א(ב)(1)), 340א(ב(2))",הנאשם
4,ME-22-01-44620-940,"הנאשם, יליד 1/10/91, הורשע על יסוד הודייתו בעובדות כתב האישום, אשר תוקן במסגרת הסדר טיעון, בעבירות בנשק – לפי סעיף 144(א) (רישא וסיפא) + סעיף 144(ב) (רישא וסיפא) לחוק העונשין התשל""ז-1977 (2 מקרים; להלן: חוק העונשין), וירי מנשק חם – עבירה לפי סעיף 340א(א) לחוק העונשין (2 מקרים).",גזר דין
5,ME-22-01-44620-940,עובדות כתב האישום המתוקן הן כדלהלן:,גזר דין
6,ME-22-01-44620-940,א.,גזר דין
7,ME-22-01-44620-940,מוחמד בן עומר היב הוא בן דודו של הנאשם (להלן: מוחמד).,גזר דין
8,ME-22-01-44620-940,"בזמנים הרלבנטיים לכתב האישום המתוקן, שירת מוחמד כחייל בצבא ההגנה לישראל ובמסגרת שירותו זה, החזיק כדין ברובה סער מסוג ""תבור"" (להלן: הרובה).",גזר דין
9,ME-22-01-44620-940,הרובה הוא כלי שמסוגל לירות כדור או קליע שבכוחם להמית אדם.,גזר דין
10,ME-22-01-44620-940,"ביום 20/8/21 בשעה 19:10 לערך או סמוך לפני כן, הגיעו הנאשם ומוחמד אל אזור שמורת הטבע אלוני אבא (להלן: השמורה), כשברשות מוחמד הרובה וכן מחסנית מתאימה, טעונה בכדורים התואמים לרובה (להלן: התחמושת).",גזר דין
11,ME-22-01-44620-940,"במעמד זה, בהיותם בשמורה, הנאשם החזיק ונשא את הרובה, המחסנית והתחמושת, בלא היתר כדין לעשות כן וירה מספר כדורים, באמצעות הרובה, שלא כדין.",גזר דין
12,ME-22-01-44620-940,"ביום 17/9/21 בשעה 19:40 לערך או סמוך לפני כן, הגיעו הנאשם ומוחמד אל השמורה, כשברשות מוחמד הרובה וכן מחסנית מתאימה, טעונה בכדורים התואמים לרובה (להלן: התחמושת הנוספת).",גזר דין
13,ME-22-01-44620-940,"במעמד זה, בהיותם בשמורה, הנאשם החזיק ונשא את הרובה, המחסנית והתחמושת הנוספת, בלא היתר כדין לעשות כן וירה מספר כדורים, באמצעות הרובה שלא כדין.",גזר דין
14,ME-22-01-44620-940,ד.,גזר דין
15,ME-22-01-44620-940,"במעשיו המתוארים לעיל בשני מועדים שונים, החזיק ונשא הנאשם נשק, אביזר לנשק, תחמושת ותחמושת נוספת, בלא רשות על פי דין; בשני מועדים שונים, ירה הנאשם מנשק חם, שלא כדין.",גזר דין
16,ME-22-01-44620-940,"בתאריך 10/5/22, בטרם הוחל בשמיעת הראיות התיק, הגיעו הצדדים להסדר טיעון לפיו הנאשם יחזור בו מכפירתו, ויודה בעובדות כתב האישום המתוקן, למעט בכך שירה מספר כדורים באירוע המתואר בסעיף 4 לכתב האישום המתוקן (סעיף 2(ב) דלעיל), משמעמד על גרסתו כי באירוע זה ירה כדור אחד בלבד.",גזר דין
17,ME-22-01-44620-940,"הוסכם כי משיקולים של עניין ציבורי וחיסכון בזמן שיפוטי, תוותר המאשימה על הוכחת הפער בין כדור אחד למספר כדורים, תסתפק בהודאתו של הנאשם כי ירה כדור אחד באירוע המתואר בסעיף 2ב.",גזר דין
18,ME-22-01-44620-940,"דלעיל, ותסכים כי הנאשם יורשע על פי הודייתו זו.",גזר דין
19,ME-22-01-44620-940,"כן הוסכם כי הגנה תעתור לקבלת תסקיר של שירות המבחן בעניינו של הנאשם, כי המאשימה תשאיר החלטה זו לשיקול דעתו של בית המשפט, כאשר ההמלצות – ככל שבית המשפט יחליט לקבל תסקיר בעניינו של הנאשם - לא יחייבו איש מהצדדים.",גזר דין
20,ME-22-01-44620-940,"בנסיבות אלו, הודה הנאשם בעובדות כתב האישום המתוקן והורשע בעבירות שיוחסו לו במסגרתו, בכפוף למוסכם על הצדדים, כמפורט לעיל, ושירות המבחן התבקש לערוך תסקיר בעניינו.",גזר דין
21,ME-22-01-44620-940,הנאשם נעדר הרשעות קודמות.,ראיות לעונש
22,ME-22-01-44620-940,תסקיר שירות המבחן.,ראיות לעונש
23,ME-22-01-44620-940,"שירות המבחן נמנע מהמלצה טיפולית בעניינו של הנאשם; זאת לאחר שבחן את מכלול הנסיבות הרלוונטיות בנדון, ובא לכלל מסקנה כי קיים בעניינו של הנאשם סיכון להישנות עבירות דומות בעתיד.",ראיות לעונש
24,ME-22-01-44620-940,"עם זאת, המליץ על הטלת ענישה מוחשית מרתיעה ומציבת גבולות ברורים בדמות מאסר בעבודות שירות, לצד מאסר מותנה.",ראיות לעונש
25,ME-22-01-44620-940,"קצינת מבחן סקרה את נסיבותיו האישיות של הנאשם, בן 31, נשוי ואב לשני ילדים בגילאים שלוש ושנתיים, מתגורר עם משפחתו בבסמת טבעון, ושוהה במעצר באזוק אלקטרוני.",ראיות לעונש
26,ME-22-01-44620-940,"הנאשם הוא בן בכור להורים, אשר להם 7 ילדים, בגילאי 31-13, והמנהלים אורח חיים נורמטיבי; הוא סיים 12 שנות לימוד, עבד בתחום המכונאות והחשמל, נהג מלגזה, ועד למעצרו בתיק זה עבר בתחום ההובלות כנהג משאית.",ראיות לעונש
27,ME-22-01-44620-940,"לדבריו, הוא סובל מלחץ דם גבוה ונוטל טיפול תרופתי באופן יומיומי.",ראיות לעונש
28,ME-22-01-44620-940,"קצינת המבחן התייחסה לעברו הנקי של הנאשם, אך ציינה כי תלוי ועומד נגדו כתב אישום בתיק תעבורה, מיום 20/1/22, בגין ""נהיגה תחת השפעת סמים"" ביום 8/1/22 - מועד מעצרו בתיק זה; הנאשם שלל שימוש בחומרים פסיכו-אקטיביים, ותלה את תוצאות הבדיקה שנערכה לו בכך שייתכן שהושפע משאיפה של עישון סביבתי.",ראיות לעונש
29,ME-22-01-44620-940,"אשר לעבירות שבגינן הורשע, הנאשם סיפר כי נהג לצעוד עם בן דודו החייל, שהסתובב עם נשקו הצה""לי עליו, התקשה להסביר מה הובילו לביצוע העבירות, וסבר כי היה נלהב מנוכחותו של הנשק ורצה לנסות לירות בו, תוך שתלה זאת בשיקול דעת מוטעה שלו.",ראיות לעונש
30,ME-22-01-44620-940,"קצינת המבחן התרשמה כי אף שהנאשם הודה בביצוע העבירות נושא תיק זה, התקשה לקחת אחריות מלאה על ביצוען, ולא מסר מידע קוהרנטי בנוגע לרמת מעורבותו ואופן התנהלותו בביצוע העבירות.",ראיות לעונש
31,ME-22-01-44620-940,"להערכתה, הבעת הצער על הסתבכותו בעבירות הנדונות יוחסה בעיקר למחיר האישי שהוא משלם בגינה, לרבות הפגיעה הכלכלית הקשה שחווה בעקבות מעצרו באזוק אלקטרוני, תוך שלא הצליח לחבר את הצער לחומרת העבירות, למשמעותן, לסיכון החמור הטמון בעבירות מסוג זה, לרבות פגיעה פוטנציאלית באחר.",ראיות לעונש
32,ME-22-01-44620-940,"קצינת המבחן ציינה כי הנאשם הצהיר מילולית שהוא מוכן לנסות להשתלב בהליך טיפולי בשירות המבחן, אך  משניסתה לבחון עמו את מוקדי הטיפול, ביקש לשנותם, ולא התחבר לצורך טיפולי בקרבו.",ראיות לעונש
33,ME-22-01-44620-940,"אף על פי כן שקל שירות המבחן לבחון את התאמתו לקבוצה ייעודית העוסקת בעבירות נשק; הנאשם התבקש להתייצב לראיון התאמה לקבוצה עם מנחות הקבוצה, לאחר תיאום מראש, אך איחר, ומסר מידע כוזב ובלתי מהימן לגבי סיבת איחורו לראיון, כפי שנמצא לאחר בדיקה.",ראיות לעונש
34,ME-22-01-44620-940,"משכך, נערך לו בירור מול היחידה לפיקוח אלקטרוני, בין היתר עקב איחור בקשר ל""חלון"" שנפתח לו, נרשמה לו הפרה מהותית והוא הוזמן לשימוע.",ראיות לעונש
35,ME-22-01-44620-940,עוד צוין כי החל מפברואר 2022  מיוחסות לנאשם 3 הפרות נוספות קודמות.,ראיות לעונש
36,ME-22-01-44620-940,"בבואו להעריך את סיכוי הסיכון לעבריינות וסיכויי השיקום, ציין שירות המבחן כי במסגרת גורמי הסיכוי נלקחו בחשבון ההתרשמות כי מדובר באדם בעל יכולות קוגניטיביות וורבליות בינוניות, ללא הרשעות קודמות; הנאשם הציג תדמית מתפקדת, חיובית, תוך שמירה על יציבות תעסוקתית טרם מעצרו באזוק אלקטרוני, ויש לו מערכת יחסים חיובית וקרובה עם הוריו ומשפחתו, המהווים עבורו גורם תמיכה ומקור לתחושת בטחון.",ראיות לעונש
37,ME-22-01-44620-940,"אשר לגורמי הסיכון, שירות המבחן התרשם כי בהיות הנאשם בן בכור ויחיד במשפחתו, על לחציה הכלכליים, הוא נטה לנוקשות, הדחיק את רצונותיו בבית, והוא עלול לפעול באופן בלתי בשל, תוך התנהגות פורצת גבולות מחוץ לכותלי הבית.",ראיות לעונש
38,ME-22-01-44620-940,"השימוש בנשק עבורו קשור בתפיסות גבריות, שליטה וכוח וביטחון עצמי.",ראיות לעונש
39,ME-22-01-44620-940,"כן העריך כי חרף הודאתו, הנאשם התקשה לקחת אחריות מלאה על מעשיו העברייניים, חומרתם והסיכון הנוגע מהם, ולהתבונן בכשליו באופן ביקורתי ובלתי מתגונן.",ראיות לעונש
40,ME-22-01-44620-940,"שירות המבחן התרשם כי לנאשם נטייה למניפולטיביות מולו, תוך נטייתו למסור מידע לא מהימן.",ראיות לעונש
41,ME-22-01-44620-940,"לשיטתו, עיון בגיליון התנהגותו של הנאשם במהלך תקופת הפיקוח, החל מפברואר 2022, מעלה כי הנאשם מתקשה בעמידה בגבולות חיצוניים ונוטה להתנהל באופן הגנתי מול דמויות סמכות.",ראיות לעונש
42,ME-22-01-44620-940,"לסיכום, לאחר בחינת מכלול השיקולים, העריך שירות המבחן כי גורמי הסיכון להישנות עבירות בעתיד עולים על גורמי הסיכוי לשיקומו.",ראיות לעונש
43,ME-22-01-44620-940,"נוכח כל האמור לעיל, לרבות התרשמותו מהיעדר לקיחת אחריות מלאה של הנאשם על המיוחס לו ומחוסר ערנותו למצבי הסיכון בהתנהלותו - המשמר את הערכת הסיכון להישנות עבירות דומות בעתיד - נמנע שירות המבחן מהמלצה טיפולית/שיקומית בעניינו.",ראיות לעונש
44,ME-22-01-44620-940,"השירות העריך כאמור כי יש מקום להטלת ענישה מוחשית, מרתיעה ומציבת גבולות ברורים בדמות מאסר בעבודות שירות, לצד מאסר מותנה, כדי לחדד עבור הנאשם את הגבולות בין המותר לאסור ואת המחיר הכרוך בביצוע עבירות מסוג זה.",ראיות לעונש
45,ME-22-01-44620-940,"המאשימה עתרה להשית על הנאשם מאסר בפועל ברף האמצעי של מתחם העונש ההולם, הנע לשיטתה במקרה הנדון בטווח שבין 2.5 ל- 5 שנות מאסר בפועל, מאסר על תנאי ממושך וקנס.",טיעוני הצדדים לעונש
46,ME-22-01-44620-940,"בחזרה על עובדות כתב האישום המתוקן שבהן הודה הנאשם, הדגישה ב""כ המאשימה את החומרה הרבה ואת הסכנות הגלומות בביצוע עבירות בנשק, המחייבות הטלת ענישה מחמירה מאחורי סורג ובריח, לשם הרתעת היחיד והרבים.",טיעוני הצדדים לעונש
47,ME-22-01-44620-940,"לטענתה, גם במקרים שבהם הנשק אינו מוחזק למטרת ביצוען של עבירות אחרות, קיים סיכון רב בהחזקתו שלא כדין, מקל וחומר על ידי מי שאינו מיומן בו.",טיעוני הצדדים לעונש
48,ME-22-01-44620-940,"אשר לנסיבות ביצוע העבירות, בהפנותה לסעיף 40ט(א) לחוק העונשין, טענה כי קיימות בענייננו נסיבות מחמירות רבות במעשיו של הנאשם.",טיעוני הצדדים לעונש
49,ME-22-01-44620-940,"לשיטתה מדובר בעבירות המצויות ברף חומרה גבוה, שכן הגם שבשני המקרים הנשיאה הייתה קצרה, רגעית ולא מתמשכת מבחינתו של הנאשם, הרי שמדובר בנשיאה וביצוע ירי בנשק צה""לי, נשק שניתן לחיילי צה""ל לשם שימוש במסגרת השירות הצבאי, תחת הוראות ותנאים קפדניים, ולא ככלי משחק לאחרים.",טיעוני הצדדים לעונש
50,ME-22-01-44620-940,"הנאשם, שאינו חייל החזיק בנשק ונשא אותו בשתי הזדמנויות שונות, ואף ביצע ירי באמצעותו.",טיעוני הצדדים לעונש
51,ME-22-01-44620-940,"מעשיו של הנאשם לא גרמו לנזק למרבה המזל, אך הפוטנציאל לסיכון ולנזק כתוצאה מהירי הוא הרסני וגבוה, לעצמו, לבן דודו ולאחרים בטווח.",טיעוני הצדדים לעונש
52,ME-22-01-44620-940,"מדובר בנאשם בגיר אשר יכול היה להבין את הפסול שבמעשיו, ולהימנע מביצועם בכל רגע נתון.",טיעוני הצדדים לעונש
53,ME-22-01-44620-940,"כן נטען כי יש לייחס חומרה נוספת לכך שמדובר בביצוע עבירות בשתי הזדמנויות שונות, כאשר הנאשם חזר פעם נוספת אל השמורה וביצע ירי נוסף באמצעות הנשק.",טיעוני הצדדים לעונש
54,ME-22-01-44620-940,ללמדנו כי הנאשם לא נרתע ולא חשש מפני ההשלכות הצפויות ממעשיו או ממידת הסיכון הנשקפת לו ולאחרים.,טיעוני הצדדים לעונש
55,ME-22-01-44620-940,עוד התבקש בית המשפט ליתן משקל לשיקולים של הרתעה אישית והרתעת הרבים (כמפורט בסעיפים 40 ו ו- 40ז לחוק העונשין).,טיעוני הצדדים לעונש
56,ME-22-01-44620-940,"לטענת ב""כ המאשימה, דווקא במקרה זה קיימת חשיבות למתן עונש ממשי ומוחשי שיהווה גורם מרתיע לכל מי שישקול לעשות שימוש בנשק צהלי או בנשק בכלל.",טיעוני הצדדים לעונש
57,ME-22-01-44620-940,"מתן עונש מקל יעביר מסר שגוי לציבור ולנאשם עצמו כי נשקי צה""ל הם כלי משחק, שניתן לעשות בהם שימוש ולהתאמן, ללא השלכות או סיכון ממשי, ויחטא למטרת הרתעת הרבים והיחיד מפני ביצוע עבירות דומות.",טיעוני הצדדים לעונש
58,ME-22-01-44620-940,"לפיכך, עתרה להחמיר בדינו של הנאשם, אף משיקול זה.",טיעוני הצדדים לעונש
59,ME-22-01-44620-940,"מעשיו של הנאשם פגעו בערכים החברתיים המוגנים של הבטחת שלום הציבור, וההגנה על חיי אדם מפני הפגיעה הנגרמת כתוצאה משימוש פוגעני, בלתי מורשה ובלתי מיומן בנשק.",טיעוני הצדדים לעונש
60,ME-22-01-44620-940,לעניין זה הוסיפה כי בית המשפט העליון קבע לא אחת כי עבירות בנשק מקימות סיכון ממשי וחמור לציבור ויוצרות פוטנציאל להסלמה עבריינית.,טיעוני הצדדים לעונש
61,ME-22-01-44620-940,"במסגרת הנסיבות לחומרה כמפורט לעיל הפנתה למדיניות הענישה הנוהגת, לשיטתה, במקרים דומים -  בהדגישה כי מדיניות הענישה הנוהגת מהווה רק שיקול אחד ממכלול השיקולים המובאים בעת קביעת מחתם העונש ההולם- ועתרה להעמיד את מתחם העונש ההולם על טווח שבין 2.5 ל- 5 שנות מאסר בפועל, כאמור.",טיעוני הצדדים לעונש
62,ME-22-01-44620-940,"אשר לנסיבות שאינן קשורות בביצוע העבירות, ציינה ב""כ המאשימה לקולה כי מדובר בנאשם בן 31, נעדר עבר פלילי, אשר הורשע על יסוד הודייתו.",טיעוני הצדדים לעונש
63,ME-22-01-44620-940,"עם זאת, ציינה כי נסיבות אלה ייזקפו לזכותו בעונש שייקבע בתוך המתחם המבוקש ולא מחוצה לו.",טיעוני הצדדים לעונש
64,ME-22-01-44620-940,"לשיטתה, אין בנסיבותיו האישיות משום סיבה לחרוג לקולה מהמתחם, זאת בהעדר שיקולי שיקום ובהעדר קרבה כלשהי לסייג, כאשר לדידה, תסקיר שירות המבחן מחזק את עמדת המאשימה בדבר הצורך בהשתת ענישה מחמירה ומוחשית במקרה הנדון.",טיעוני הצדדים לעונש
65,ME-22-01-44620-940,"לעניין זה הדגישה את התרשמותו של השירות כי הנאשם אינו נוטל אחריות למעשיו, התקשה למסור מידע קוהרנטי בנוגע לרמת מעורבותו, כאמור, ואופן התנהלותו בביצוע העבירות.",טיעוני הצדדים לעונש
66,ME-22-01-44620-940,"נוסף על כך, הצהרתו המילולית בדבר נכונותו לבצע הליך טיפולי, לא עלתה בקנה אחד עם התנהגותו המניפולטיבית כאשר התבקש להתייצב לראיון התאמה, ועם מסירת מידע כוזב באשר לגבי סיבת איחורו.",טיעוני הצדדים לעונש
67,ME-22-01-44620-940,"כן הדגישה את התרשמותו של השירות כי גורמי הסיכון בעניינו עולים על גורמי הסיכוי, בדבר העדר לקיחת אחריות מלאה וחוסר ערנותו של הנאשם למצבי סיכון - מה שמשמר את הסיכון להישנות עבירות דומות בעתיד, ואת החלטתו להימנע מלבוא בהמלצה טיפולית בעניינו.",טיעוני הצדדים לעונש
68,ME-22-01-44620-940,"בנסיבות אלו הביעה ב""כ המאשימה תמיהה על המלצתו של שירות המבחן להשתת ענישה מוחשית בדמות עבודות שירות, בטענה כי אין היא תואמת את האמור בגוף התסקיר, ואף אינה תואמת את רמת הענישה המתחייבת בעבירות מהסוג הנדון בכלל ובמקרה הספציפי בפרט.",טיעוני הצדדים לעונש
69,ME-22-01-44620-940,"לפיכך, עתרה ב""כ המאשימה להשית על הנאשם עונש מאסר מאחורי סורג ובריח, המצוי כאמור ברף האמצעי של המתחם המבוקש על ידה; זאת לצד עונשים נלווים כמפורט לעיל.",טיעוני הצדדים לעונש
70,ME-22-01-44620-940,"הסנגור עתר שלא למצות את הדין עם הנאשם, ולאמץ בעניינו את המלצת שירות המבחן העומדת בהלימה למתחם העונש ההולם הנע לשיטתו בטווח שבין מספר חודשי מאסר שיכול וירוצו בעבודות שירות לבין 18 חודשי מאסר.",טיעוני הצדדים לעונש
71,ME-22-01-44620-940,"בפתח טיעוניו – לאחר שהנאשם חזר ועמד על הודייתו בעובדות כתב האישום המתוקן, כמפורט לעיל - תאר הסניגור את הנסיבות שהביאו למעצרו של הנאשם, אשר התבקש על ידי ניידת לעצור את רכבו ""כדי לבדוק משהו תעבורתי""; השוטר ראה  תמונה של הנשק הצה""לי על מסך הטלפון שלו, ולאחר שנעצר נמצאו אצלו שני סרטונים הנוגעים לאירועים נשוא כתב האישום המתוקן.",טיעוני הצדדים לעונש
72,ME-22-01-44620-940,"הסנגור טען כי טיעוני המאשימה אינם עומדים בהלימה לעבירה שביצע הנאשם, וכי מדובר בענייננו במקרה חריג, השונה בנסיבותיו מעבירות בנשק הבאות לפתחם של בתי המשפט.",טיעוני הצדדים לעונש
73,ME-22-01-44620-940,"אשר לנסיבות ביצוע העבירות, בציינו כי ההגנה אינה מקלה ראש בחומרת המעשים וערה למגמת ההחמרה בפסיקת בית המשפט העליון כלפי מבצעי עבירות בנשק, חזר וטען הסנגור כי אין מדובר בענייננו בתיק נשק קלאסי, והפנה להחלטתו של כב' הש' סילמן מיום 2/2/22 בבקשת המאשימה למעצרו של הנאשם עד לתום ההליכים, שבמסגרתה הורה באופן חריג על מעצרו של הנאשם באזוק אלקטרוני, אף ללא תסקיר מעצר.",טיעוני הצדדים לעונש
74,ME-22-01-44620-940,"לשיטתו, המסוכנות עולה משאלת הנגישות לנשק ולכוונת השימוש בו, בין אם לפעילות עבריינית או פעילות ביטחונית.",טיעוני הצדדים לעונש
75,ME-22-01-44620-940,"לטענת הסנגור הגם שהדברים נאמרו במסגרת הליכי המעצר, כוחם יפה ביתר שאת לעניין הטיעונים לעונש.",טיעוני הצדדים לעונש
76,ME-22-01-44620-940,"הסנגור טען כי כתב האישום הוגש לבית המשפט המחוזי מפני שמדובר בהרשעה בעבירה ""הטכנית"", לשיטתו, של נשיאת נשק המהווה חלק עובדתי בשרשרת העובדתית של כל ביצוע ירי.",טיעוני הצדדים לעונש
77,ME-22-01-44620-940,"יחד עם זאת, יש לטענתו ליתן משקל לכך שבשני המקרים מדובר כאמור בנשיאה רגעית בלבד, כאשר הצדדים הגיעו, בסיועו של בית המשפט, להסכמה שקיבלה גם ביטוי בכתב האישום המתוקן כי ""במהלך הנסיעה ועד הגעת הנאשם ומוחמד היב למקום, הנשק היה ברשות מוחמד היב בלבד.",טיעוני הצדדים לעונש
78,ME-22-01-44620-940,"מוסכם כי הנשיאה של הנאשם בנשק הייתה במעמד הירי בלבד"" (פרוטוקול מיום 10/5/22, ש' 15-18).",טיעוני הצדדים לעונש
79,ME-22-01-44620-940,"לטענתו, במקרה הנדון עבירת הירי מנשק חם מצויה ברף הנמוך של החומרה, שכן לנאשם יוחסה עבירת ירי לפי סעיף 340א(א) מסוג עוון, להבדיל מעבירת ירי מסוג פשע המנויה בסעיף 340א(ב), הטומנת בחובה סיכון לחיי אדם.",טיעוני הצדדים לעונש
80,ME-22-01-44620-940,"עצם העובדה שהמאשימה לא ייחסה לנאשם עבירה שבצידה יש סיכון, מלמדת כי גם לשיטתה הירי שבוצע על ידי הנאשם לא גרם לסיכון.",טיעוני הצדדים לעונש
81,ME-22-01-44620-940,שאם לא כן חזקה עליה כי הייתה עומדת על הרשעתו לפי סעיף 340א(ב).,טיעוני הצדדים לעונש
82,ME-22-01-44620-940,"הוא הלין על כך שהמאשימה עתרה בטיעוניה להתחשב לחומרה בסיכון שיצר הנאשם במעשיו, נסיבה שלא קיבלה לדבריו ביטוי בעובדות כתב האישום המתוקן וכאמור כלל לא יוחסה לנאשם.",טיעוני הצדדים לעונש
83,ME-22-01-44620-940,"כן ביקש הסנגור להתחשב לקולה בכך שמדובר בנשק צהלי תקני, שמקורו ידוע ושהוחזק כדין על ידי בן דודו החייל של הנאשם.",טיעוני הצדדים לעונש
84,ME-22-01-44620-940,"לנאשם לא הייתה שליטה על הנשק, מלבד בשני המקרים הספציפיים שבנסיבותיהן הודה, וההחזקה בנשק הייתה בעת ביצוע הירי בלבד.",טיעוני הצדדים לעונש
85,ME-22-01-44620-940,"משמע, במקרה הנדון, בשונה מהתופעה הגואה של ביצוע עבירות בנשק בחברה הערבית, אין עסקינן בהחזקה של נשק מאולתר בידי עבריינים במסגרת פעילות פלילית או ביטחונית.",טיעוני הצדדים לעונש
86,ME-22-01-44620-940,"כן הדגיש, כפי שסוכם בפרוטוקול הדיון מיום 10/5/22 במסגרתו הוצג הסדר הטיעון, כי הנאשם הודה כי ירה כדור אחד בלבד באירוע הראשון וארבעה כדורים באירוע השני.",טיעוני הצדדים לעונש
87,ME-22-01-44620-940,"אשר לסיבות שהביאו את הנאשם לבצע את העבירות, הפנה הסנגור לדברי הנאשם בפני קצינת המבחן כי המניע למעשיו היה ""ההתלהבות שלו לירות"", וטען כי לאחר הירי השני לא ביצע הנאשם ירי נוסף, כאשר הנאשם נעצר בחודש ינואר 22', בחלוף כ- 4 חודשים מהמקרה השני של הירי.",טיעוני הצדדים לעונש
88,ME-22-01-44620-940,"בנסיבות העניין - בהדגישו כי הפסיקה אליה הפנתה המאשימה בטיעוניה אינה רלוונטית בהיותה מתייחסת לפעילות עבריינית, ובהפנותו לפסיקה המתיישבת יותר עם עמדתו, על אף שמדובר במקרה חריג ויש קושי למצוא פסקי דין הדומים לנסיבותיו- עתר כאמור להעמיד את מתחם הענישה על טווח שבין מספר חודשי מאסר שיכול שירוצו בעבודות שירות לבין 18 חודשי מאסר בפועל.",טיעוני הצדדים לעונש
89,ME-22-01-44620-940,"אשר לנסיבות שאינן קשורות בביצוע העבירות, ביקש הסנגור ליתן משקל להודייתו של הנאשם בהזדמנות הראשונה במשטרה, לשיתוף הפעולה עם חוקריו, להודייתו בעובדות כתב האישום המתוקן, לאחריות שנטל למעשיו, ולצער והחרטה שהביע בגינם.",טיעוני הצדדים לעונש
90,ME-22-01-44620-940,"מדובר באדם נשוי ואב לשני ילדים קטנים, אשר עבד כל חייו, בעל מוסר עבודה גבוה, ואשר עזר גם בפרנסת הוריו ואחיותיו.",טיעוני הצדדים לעונש
91,ME-22-01-44620-940,הסנגור הפנה גם לבעיות הרפואיות מהן סובל הנאשם לדבריו ועליהן דיווח בפני שירות המבחן.,טיעוני הצדדים לעונש
92,ME-22-01-44620-940,"הסנגור עתר להקל בעונשו של הנאשם בטענו לאפליה, מפני שנגד בן הדוד לא ננקט כל הליך משפטי; זאת, לטענתו, על אף שחלקו של האחרון אינו פחות מחלקו של הנאשם; בן הדוד הוא החייל שהיה אחראי על הנשק הצהלי, ואת הטענות בדבר השימוש הבלתי חוקי בנשק יש להפנות גם כלפיו.",טיעוני הצדדים לעונש
93,ME-22-01-44620-940,"המדינה בחרה שלא להעמידו לדין, ומנגד הגישה כתב אישום כנגד הנאשם ועתרה לעצור אותו עד תום ההליכים.",טיעוני הצדדים לעונש
94,ME-22-01-44620-940,הנאשם היה עצור במשך חודש ימים ולאחר מכן שוחרר למעצר באזוק אלקטרוני.,טיעוני הצדדים לעונש
95,ME-22-01-44620-940,זאת בעוד בן הדוד חופשי ומשוחרר.,טיעוני הצדדים לעונש
96,ME-22-01-44620-940,"(יצוין כי במעמד זה הודיעה ב""כ המאשימה כי פנתה לגורם המטפל בעניינו של בן הדוד במצ""ח וכי תודיע תשובתה לעניין זה בכתב).",טיעוני הצדדים לעונש
97,ME-22-01-44620-940,"נוכח האמור לעיל, עתר הסנגור לאמץ את המלצת שירות המבחן בעניינו של הנאשם, שמשמעותה למעשה היא השתת עונש המצוי ברף התחתון של מתחם הענישה המבוקש על ידו.",טיעוני הצדדים לעונש
99,ME-22-01-44620-940,"לאחר דברים אלה, הורה בית המשפט למאשימה לברר את עניינו של בן הדוד, ולהשלים טיעוניה.",   
100,ME-22-01-44620-940,"ביום 22/9/22 הגישה המאשימה הודעה בכתב, שלפיה בעקבות פנייתה, הודיעה לה הפרקליטות הצבאית, כי בימים הקרובים היא מתכוונת להגיש כתב אישום נגד החייל מוחמד היב, בן דודו של הנאשם.",   
101,ME-22-01-44620-940,"להודעתה צירפה מכתב מאת התובעת הצבאית ב""פרקליטות דרום חיל האוויר וחיל הים"" מתאריך 20/9/22, שבו נכתב: ""...2.",   
102,ME-22-01-44620-940,"בעקבות חקירת משטרת ישראל בעניינו של האזרח (הנאשם דכאן- ד.ס), נפתחה חקירת מצח כנגד החייל שבנדון, בן דודו, בבסיס חקירות באשר שבע (מספרו...).",   
103,ME-22-01-44620-940,"משכך, סברה המאשימה כי אין מקום לקבל את טענת ההגנה שלפיה יש להקל בעונשו של הנאשם בשל אי נקיטת הליך משפטי נגד החייל.",   
104,ME-22-01-44620-940,ב.,   
105,ME-22-01-44620-940,"בתגובתו מיום 28/9/22, חזר הסנגור על טענתו ל""אפליה ברורה"" שנקטה המדינה ועדיין נוקטת בין הנאשם לבין בן דודו החייל.",   
106,ME-22-01-44620-940,"לשיטתו, אין בהודעת הפרקליטות הצבאית בדבר כוונתה להגיש כנגד החייל כתב אישום ""בימים הקרובים"", כדי לרפא את הפגם שדבק בהתנהלותה של המדינה, ולהפחית ממשקלה של טענת האפליה והשלכותיה על עונשו של הנאשם.",   
107,ME-22-01-44620-940,"הוא חזר וטען כי חלקו של בן דודו של הנאשם באירוע נושא כתב האישום אינו נופל מחלקו של הנאשם, במיוחד שעבירת הנשיאה במקרה דנן הייתה משנית לעבירת הירי, שלה היה החייל שותף באופן מלא.",   
108,ME-22-01-44620-940,"ועוד, הנאשם היה עצור בפועל משך חודש ימים, ועצור באזוק מיום 2/2/22 ועד היום.",   
109,ME-22-01-44620-940,"לטענתו, בהתנהלותה זו מדברת המדינה בשני קולות ונוהגת באפליה פסולה, כאשר מחד גיסא מיצתה את כל ההליכים שברשותה, לרבות הליכי מעצר ""דורסניים"" כנגד הנאשם, בנימוק של  חומרת האירוע, ומאידך גיסא היא מתנהלת על מי מנוחות ביחס לחייל.",   
110,ME-22-01-44620-940,"העיקרון המנחה את בתי המשפט בעת גזירת העונש הוא עקרון ההלימה; דהיינו יחס הולם בין החומרה של מעשה העבירה בנסיבותיו ומידת אשמתו של הנאשם, לבין סוג העונש המוטל עליו ומידתו (סעיף 40 לחוק העונשין).",דיון והכרעה
111,ME-22-01-44620-940,"טרם גזירת העונש על הנאשם, על בית המשפט לקבוע את מתחם העונש ההולם, המבוסס על נסיבות ביצוע העבירה הייחודית, הערכים החברתיים שנפגעו מביצועה ומידת הפגיעה בהם, מדיניות הענישה הנהוגה ונסיבות נוספות הקשורות בביצוע העבירה (סעיפים 40ג ו-40ט לחוק העונשין).",דיון והכרעה
112,ME-22-01-44620-940,יחד עם,דיון והכרעה
113,ME-22-01-44620-940,"זאת, כל ענישה היא אינדיבידואלית, ובמסגרת הענישה ההולמת על בית המשפט לאזן בין מספר אינטרסים שונים: נסיבות ביצוע העבירה, תדירות העבירות, חומרתן, אופן ומידת ההשפעה שלהן על החברה מחד גיסא, ומאידך גיסא נסיבותיו האישיות של מבצע העבירה, עברו הפלילי, גילו, אפשרויות שיקום ועוד.",דיון והכרעה
114,ME-22-01-44620-940,"אין צורך להכביר מילים על אודות חומרת מעשיו של הנאשם אשר בשני מועדים שונים הגיע ביחד עם בן דודו החייל לשמורת אלוני אבא, כשברשותו של בן הדוד רובה צהלי וכן מחסנית טעונה בכדורים מתאימים, ובמעמד זה החזיק ונשא הנאשם את הנשק, המחסנית והתחמושת, בלא רשות על פי דין, כאשר במועד הראשון ירה הנאשם באמצעות הרובה כדור אחד ובמועד השני ירה ארבעה כדורים.",חומרת העבירות והערכים החברתיים שנפגעו
115,ME-22-01-44620-940,"אשר לנסיבות הקשורות בביצוע העבירות, יש להתחשב לחומרה בכך שאין מדובר באירועים ספונטניים אליהם נקלע הנאשם שלא בטובתו, אלא במעשים אשר תוכננו על ידו מראש, זאת בניגוד לדבריו האחרונים בבית המשפט.",חומרת העבירות והערכים החברתיים שנפגעו
116,ME-22-01-44620-940,"מעובדות כתב האישום המתוקן בהן הודה הנאשם, עולה כי הנאשם הגיע לשמורת אלוני אבא ביחד עם בן דודו – כשברשותו של האחרון רובה וכן מחסנית המכילה תחמושת מתאימה, שהופקדו בידיו על ידי צבא ההגנה לישראל - כאשר תכלית הגעתם לחורשה היא כי הנאשם יבצע ירי באמצאות הרובה.",חומרת העבירות והערכים החברתיים שנפגעו
117,ME-22-01-44620-940,"כך עשה כאמור במועד הראשון במעמד היותם בחורשה, עת קיבל לידיו את הרובה הצהלי, החזיק ונשא אותו כשהוא טעון וירה באמצעותו כדור אחד שלא כדין.",חומרת העבירות והערכים החברתיים שנפגעו
118,ME-22-01-44620-940,"דא עקא שהנאשם לא הסתפק בכך, וכעבור כחודש ימים, הגיעו שוב הוא ובן דודו לחורשה כשהאחרון מחזיק בנשקו הצהלי המחסנית והתחמושת, ובמעמד זה החזיק הנאשם ונשא את הרובה הטעון בכדורים וירה באמצעותו ארבעה כדורים שלא כדין.",חומרת העבירות והערכים החברתיים שנפגעו
119,ME-22-01-44620-940,"לקולה יש להביא בחשבון כי בשני האירועים החזיק ונשא את הרובה, וכך גם את המחסנית והתחמושת, על פני רגעים קצרים בלבד.",חומרת העבירות והערכים החברתיים שנפגעו
120,ME-22-01-44620-940,"עם זאת, יודגש כי עבירות אלו בוצעו לשם ביצוע ירי שלא כדין על ידי הנאשם.",חומרת העבירות והערכים החברתיים שנפגעו
121,ME-22-01-44620-940,עוד אין חולק כי אין מדובר במקרה בו בוצעו העבירות ממניעים עברייניים מובהקים -  במובן זה שהירי לא נעשה על רקע סכסוך כלשהו ולא כוון לעבר אחר - וכי גם מניעים ביטחוניים לא עמדו בבסיסם של המעשים.,חומרת העבירות והערכים החברתיים שנפגעו
122,ME-22-01-44620-940,"עם זאת, ""נלהבותו"" של הנאשם לירות ברובה , כדבריו בפני קצינת המבחן, אינה יכולה לשמש הצדקה כלשהי למעשיו החמורים.",חומרת העבירות והערכים החברתיים שנפגעו
123,ME-22-01-44620-940,"אין צריך לומר כי הרובה הצהלי שהופקד כאמור בידי בן הדוד לשם שמירה על בטחון המדינה, מתוקף שירותו הצבאי, אינו יכול לשמש ""כלי משחק"", כטענת המאשימה, ויש להתייחס לחומרה לבחירתו של הנאשם להחזיק בנשק, לשאת אותו – גם אם באופן רגעי – ובעיקר לבצע באמצעותו ירי בחורשה.",חומרת העבירות והערכים החברתיים שנפגעו
124,ME-22-01-44620-940,"חלקו של הנאשם בביצוע העבירות שבהן הורשע על יסוד הודייתו על יסוד הודייתו הוא מוחלט, למן רגע קבלת הרובה הטעון לידיו ועד לאחר ביצוע הירי והשבתו לבן הדוד, אף שגם לבן הדוד יש חלק באירוע, משאפשר את המעשים בנשק הצהלי שהחזיק.",חומרת העבירות והערכים החברתיים שנפגעו
125,ME-22-01-44620-940,כך בשני האירועים המתוארים בכתב האישום המתוקן.,חומרת העבירות והערכים החברתיים שנפגעו
126,ME-22-01-44620-940,"הנאשם הינו בגיר אשר היה מודע לחומרת מעשיו ולפסול שבהם, ויכול היה להימנע מביצועם ולמצער לחדול ממעשיו לאחר הירי הראשון שבוצע על ידו.",חומרת העבירות והערכים החברתיים שנפגעו
127,ME-22-01-44620-940,משקל לקולה יינתן גם לכך שהעבירות שביצע הנאשם לא גרמו לנזק.,חומרת העבירות והערכים החברתיים שנפגעו
128,ME-22-01-44620-940,"אשר לפוטנציאל הנזק שיכול היה להיגרם מביצוע העבירות, איני רואה לקבל את טענת ההגנה כי לא נשקף כל סיכון ממעשיו של הנאשם.",חומרת העבירות והערכים החברתיים שנפגעו
129,ME-22-01-44620-940,"נפסק לא אחת כי החזקה ונשיאה של נשק-  גם אם רגעית - לכשעצמה יוצרת סיכון, מקל וחומר כאשר העבירות מבוצעות על ידי מי שאינו מורשה על פי דין ואינו מיומן בהחזקה ונשיאה של נשק בעל פוטנציאל קטילה.",חומרת העבירות והערכים החברתיים שנפגעו
130,ME-22-01-44620-940,והדברים מקבלים משנה תוקף כאשר מדובר ברובה הטעון בכדורים ומוכן לירי.,חומרת העבירות והערכים החברתיים שנפגעו
131,ME-22-01-44620-940,"אכן, הנאשם ביצע את הירי בחורשה - להבדיל מירי באזור מגורים - באופן שיש בו כדי להפחית את פוטנציאל הסיכון שהעשוי להיגרם ממעשיו.",חומרת העבירות והערכים החברתיים שנפגעו
132,ME-22-01-44620-940,"ויובהר כי העובדה שהנאשם הואשם בחלופה המקלה המנויה בסעיף 340א לחוק העונשין, אין בה כדי ללמד כי מדובר בעבירה ""שאין בצידה סיכון"" כלל, כטענת ההגנה.",חומרת העבירות והערכים החברתיים שנפגעו
133,ME-22-01-44620-940,"אין צריך לומר כי כל ירי מנשק חם טומן בחובו סיכון, אלא שהסכנה הנשקפת מהחלופה המקלה - סעיף 340א(א), אשר העונש הקבוע בצידה עומד כאמור על שנתיים מאסר- פחותה יחסית  מזו הנשקפת מביצוע ירי מנשק חם ""באזור מגורים או במקום שיש בו כדי לסכן חיי אדם"" (סעיף 340א(ב)(1)) וירי המבוצע ""באופן שיש בו לסכן חיי אדם"" (סעיף 340א(ב(2)) – שהעונש הקבוע בצדן עומד על חמש שנות מאסר.",חומרת העבירות והערכים החברתיים שנפגעו
134,ME-22-01-44620-940,"עם זאת, פוטנציאל הנזק מביצוע העבירות על ידי הנאשם בשני האירועים הוא בלתי מבוטל, בראש ובראשונה לנאשם עצמו ולבן דודו, נוכח חוסר מיומנותו של הנאשם בירי, אשר בוצע על ידו כאמור שלא כדין.",חומרת העבירות והערכים החברתיים שנפגעו
135,ME-22-01-44620-940,"יתירה מכך, מדובר בירי שבוצע בשתי הזדמנויות בשעות ערב (19:10 ו-  19:40), בחורשה המהווה שמורת טבע המוגדרת, בין השאר, כאתר תיירותי חינוכי המשמש לטיולים.",חומרת העבירות והערכים החברתיים שנפגעו
136,ME-22-01-44620-940,"כשם שהנאשם ובן דודו הגיעו לשמורה - מסיבותיהם הבלתי כשרות - לא ניתן לשלול מצב דברים לפיו ישהו בשמורה אחרים לשם טיול (גם אם בשעות שאינן מוגדרות כשעות פעילותה המוכרזות), והירי שביצע הנאשם בכל אחת מההזדמנויות עשוי היה להעמידם בסיכון, וכך גם עוברי אורח תמימים שעשויים היו לשהות סמוך לחורשה ובסביבתה.",חומרת העבירות והערכים החברתיים שנפגעו
137,ME-22-01-44620-940,"הערכים החברתיים שנפגעו כתוצאה מהעבירות שבוצעו על ידי הנאשם הם שלום הציבור ובטחונו, שלמות גופו וחייו.",חומרת העבירות והערכים החברתיים שנפגעו
138,ME-22-01-44620-940,"מידת הפגיעה בערכים המוגנים הינה משמעותית, נוכח פוטנציאל הנזק הטמון בביצוע העבירות, כאמור לעיל, ובשים לב לכך שהמדובר בעבירות שבוצעו על ידי הנאשם  פעמיים, בשני מועדים שונים.",חומרת העבירות והערכים החברתיים שנפגעו
139,ME-22-01-44620-940,"בנסיבות העניין ובשים לב למגמת ההחמרה בענישה בעבירות שביצע הנאשם, ראויים מעשיו החמורים לתגובה עונשית הולמת.",חומרת העבירות והערכים החברתיים שנפגעו
141,ME-22-01-44620-940,"העונש המרבי הקבוע בחוק העונשין בצדה של עבירה של נשיאת נשק הוא 10 שנות מאסר (סעיף 144(ב) רישא) ובצידה של עבירת החזקת נשק הוא 7 שנות מאסר (סעיף 144(א) רישא); העונש המרבי הקבוע בצידה של נשיאה והחזקה של אביזר או תחמושת הוא 3 שנות מאסר (סעיפים 144(א) סיפא, ו- 144(ב) סיפא)).",מתחם הענישה
142,ME-22-01-44620-940,"בנוסף לכך, העונש המרבי הקבוע בצידה של עבירה של ירי בנשק חם הוא 2 שנות מאסר  (סעיף 340 א(א)).",מתחם הענישה
143,ME-22-01-44620-940,"כאמור, במקרה הנדון ביצע הנאשם כל אחת מהעבירות הנ""ל בשתי הזדמנויות שונות.",מתחם הענישה
144,ME-22-01-44620-940,"באי כוח הצדדים, החלוקים בשאלת מתחם העונש ההולם את המקרה הנדון, הפנו לפסקי דין התומכים",מתחם הענישה
145,ME-22-01-44620-940,"בעמדתם, זו בכה וזה בכה, כאשר כל אחד מהם הפנה למקרים חמורים יותר וחמורים פחות מהמקרה דנן, וביקש לאבחן את פסקי הדין אליהם הפנה הצד שכנגד או חלקם.",מתחם הענישה
146,ME-22-01-44620-940,"המאשימה אשר עתרה להעמיד במקרה הנדון את מתחם הענישה בטווח שבין 2.5 ל- 5 שנות מאסר בפועל, הפנתה לפסקי דין המשקפים לשיטתה את מדיניות הענישה בעבירות דומות, כדלהלן:",מתחם הענישה
148,ME-22-01-44620-940,"בעניין חמודה הנ""ל (8/3/18), מפי כב' הש' סולברג, נדחה ערעורו של נאשם, אשר הורשע על יסוד הודייתו, בעבירות של נשיאת נשק (סעיף 144(ב) רישא), ירי באזור מגורים (סעיף 340א) ואיומים.",מתחם הענישה
149,ME-22-01-44620-940,"על רקע סכסוך שנתגלע בין אחות המתלונן לבין אחות הנאשם, איים האחרון לפגוע בה, ובסמוך לכך ירה כדורים לעבר ביתו של המתלונן, כשהאחרון שהה במרפסת הבית, במטרה להפחידו, ונמלט מהמקום.",מתחם הענישה
150,ME-22-01-44620-940,"בית המשפט המחוזי קבע מתחם הנע בין 24 ל- 48 חודשי מאסר בפועל, והשית על הנאשם - רווק, יליד 96', בעל עבר פלילי, אשר שירות המבחן העריך את מסוכנותו כ""בינונית – גבוהה"" ונמנע מהמלצה בעניינו - 30 חודשי מאסר בפועל, לצד עונשים נלווים.",מתחם הענישה
151,ME-22-01-44620-940,"ריצה בעברו שלוש תקופות מאסר משמעותיות - 34 חודשי מאסר בפועל, לצד עונשים נלווים.",מתחם הענישה
152,ME-22-01-44620-940,"ההגנה אשר עתרה לקבוע מתחם הנע בין מספר חודשי מאסר בפועל לריצוי בעבודות שירות לבין 18 חודשי מאסר בפועל, הפנתה לפסקי דין המשקפים לטענתה את מדיניות הענישה הנוהגת בעבירות שביצע הנאשם, כדלהלן:",מתחם הענישה
153,ME-22-01-44620-940,על מנת לשרטט כדבעי את מתחם העונש ההולם עיינתי בפסיקה רחבה נוספת העוסקת בעבירות שעניינן בהחזקה ונשיאת נשק שלא כדין וירי מנשק חם.,מתחם הענישה
154,ME-22-01-44620-940,כך למשל:,מתחם הענישה
155,ME-22-01-44620-940,"הנה כי כן, קשת הענישה בעבירות בנשק היא מגוונת ותלויה במשתנים רבים ובנסיבותיו הייחודיות של כל מקרה ומקרה, ובין השאר בהתחשב בסוג העבירה (החזקה, נשיאה, הובלה, סחר, וכן ירי בנשק חם), סוג הנשק וכמותו, הנסיבות בהן בוצע הירי, ועוד.",מתחם הענישה
156,ME-22-01-44620-940,"לא למותר לציין כי תיקון 140 לחוק העונשין, אשר נכנס לתוקפו ביום 8/12/21 אינו חל על ענייננו.",מתחם הענישה
157,ME-22-01-44620-940,"במקרה הנדון, לאחר שבחנתי את מכלול השיקולים הנדרשים, על רקע טיעוני הצדדים, ובהתחשב בחומרת העבירות שביצע הנאשם, לרבות התכנון שקדם להן והעובדה כי הנאשם חזר וביצע את העבירות פעם נוספת כחודש ימים לאחר ביצעו הירי הראשון, וכן בהתחשב בפוטנציאל הסיכון הרב הגלום בביצוען, הערכים החברתיים שנפגעו ומידת פגיעתם, הצורך בהרתעת היחיד והרבים מעשיית שימוש שלא כדין בנשק צהלי וכן במדיניות הענישה הנהוגה, כמפורט לעיל, סבורתני כי מתחם העונש ההולם את המקרה הספציפי – בהתחשב בפרק הזמן הקצר שבו החזיק הנאשם את הנשק בשתי ההזדמנויות המפורטות לעיל - נע בטווח שבין 20 ל- 48 חודשי מאסר.",מתחם הענישה
158,ME-22-01-44620-940,נסיבות שאינן קשורות בביצוע העבירות,מתחם הענישה
159,ME-22-01-44620-940,"יחד עם זאת, הענישה היא לעולם אינדיבידואלית, ומשכך, יבואו בחשבון שיקולים הנוגעים לנסיבותיו האישיות של הנאשם.",מתחם הענישה
161,ME-22-01-44620-940,"לקולה אני רואה להתחשב בהודייתו של הנאשם בעובדות כתב האישום המתוקן במסגרת הסדר הטיעון, בטרם הוחל בשמיעת הראיות התיק, והחיסכון בזמן שיפוטי יקר.",מתחם הענישה
162,ME-22-01-44620-940,"כן אני רואה ליתן משקל לשיתוף הפעולה של הנאשם עם אנשי המשטרה במהלך החקירה, כמפורט על ידי סנגורו.",מתחם הענישה
163,ME-22-01-44620-940,"עוד ייזקפו לזכותו של הנאשם האחריות שנטל למעשיו, והצער והחרטה שהביע בגינם, אם כי בפני  שירות המבחן התקשה לקחת אחריות מלאה למעשיו.",מתחם הענישה
164,ME-22-01-44620-940,"עם זאת, הנאשם לא חזר בו מהודייתו בעובדות כתב האישום המתוקן, ועמד עליה גם בישיבת הטיעונים לעונש.",מתחם הענישה
165,ME-22-01-44620-940,"כן יינתן משקל לעברו הפלילי הנקי של הנאשם, ולנסיבותיו האישיות כפי שפורטו בהרחבה בתסקיר שירות המבחן ומפי סנגורו.",מתחם הענישה
166,ME-22-01-44620-940,"בקליפת אגוז ייאמר כי מדובר בנאשם בן כ- 31, בן למשפחה נורמטיבית, נשוי ואב לשני ילדים קטנים, אשר סיים 12 שנות לימוד, ועבד מגיל צעיר כדי לעזור בפרנסת המשפחה.",מתחם הענישה
167,ME-22-01-44620-940,ניתן להתרשם כי הנאשם ניהל לכאורה אורח חיים נורמטיבי ותקין עובר לביצוע העבירות בתיק זה.,מתחם הענישה
168,ME-22-01-44620-940,"עוד יובאו בחשבון תקופת מעצרו של הנאשם בין התאריכים 8/1/22 - 2/2/22, וכן מעצרו באזוק אלקטרוני שבו הוא שוהה מיום 2/2/22 ועד היום, כאשר ביום 9/8/22 הורחבו חלונות יציאה על מנת לאפשר לנאשם מלחפש עבודה.",מתחם הענישה
169,ME-22-01-44620-940,"אשר לטענת ההגנה כי יש להקל בעונשו של הנאשם בשל האפליה שנוקטת המדינה כלפי הנאשם, משבחרה להגיש נגדו כתב אישום ולעתור למעצרו עד תום ההליכים, בעוד שעד כה לא נקטה בהליך משפטי כלשהו כנגד בן דודו החייל - עומדת בפני הודעת מצ""ח כי ""בימים הקרובים"" בכוונתה להגיש כתב אישום נגד בן הדוד בעבירות של שימוש בלתי חוקי בנשק והתנהגות שאינה הולמת.",מתחם הענישה
170,ME-22-01-44620-940,דא עקא שמאז לא התקבלה כל הודעה בדבר הגשת כתב אישום נגד החייל.,מתחם הענישה
171,ME-22-01-44620-940,"משכך, יש ממש בטענת ההגנה לגבי הפער במהירות החקירה של כל אחד מהגורמים.",מתחם הענישה
172,ME-22-01-44620-940,לקולה אני רואה להתחשב בעובדה כי זהו מאסרו הראשון של הנאשם.,מתחם הענישה
173,ME-22-01-44620-940,"כן נתתי דעתי לכך שמעצרו מאחורי סורג ובריח, מעצרו הממושך באזוק אלקטרוני, וכן הטלת עונש מאסר בפועל מכבידים על הנאשם ומטבע הדברים מקשים גם על בני משפחתו.",מתחם הענישה
174,ME-22-01-44620-940,"עוד נתתי דעתי לטענת הסנגור בדבר מצבו הרפואי של הנאשם, הנטען על ידו בפני קצינת המבחן; דא עקא שאלה לא נתמכו במסמך רפואי כלשהו, ומכל מקום לא נטען וממילא לא הוכח כי הנאשם לא יוכל לקבל את הטיפול המתאים לבעיות לחץ הדם הנטענות במסגרת שירות בתי הסוהר.",מתחם הענישה
175,ME-22-01-44620-940,"שירות המבחן, אשר נמנע מהמלצה טיפולית בעניינו של הנאשם התרשם כי סיכויי הסיכון להישנות עבירות דומות בעתיד מצד הנאשם עולים על סיכויי שיקומו, וכי חוסר ערנותו למצבי הסיכון שבהתנהלותו משמר את הערכת הסיכון האמורה.",מתחם הענישה
176,ME-22-01-44620-940,"יחד עם זאת, שקל כזכור ש לבחון את התאמתו לקבוצה ייעודית העוסקת בעבירות נשק.",מתחם הענישה
177,ME-22-01-44620-940,"דא עקא, שכמפורט לעיל ובתסקיר, הנאשם איחר לראיון התאמה שנקבע עמו מראש, התנהל בצורה מניפולטיבית מול שירות המבחן ומסר מידע כוזב על אודות",מתחם הענישה
178,ME-22-01-44620-940,"סיבת איחורו לראיון, ובשל פערים שעלו בדיווחיו של הנאשם, אימת שירות המבחן את המידע שמסר מול היחידה לפיקוח אלקטרוני.",מתחם הענישה
179,ME-22-01-44620-940,"התברר כי לא זאת בלבד שהנאשם מסר מידע כוזב, נרשמה לו הפרה מהותית והוא הוזמן לשימוע, אלא שבנוסף להפרה זו מיוחסות לנאשם 3 הפרות קודמות של תנאי המעצר באזוק.",מתחם הענישה
180,ME-22-01-44620-940,"נוכח כל אלה המליץ שירות המבחן על הטלת ענישה מוחשית, מרתיעה ומציבת גבולות ברורים בדמות מאסר בעבודות שירות.",מתחם הענישה
181,ME-22-01-44620-940,חוות דעתו של הממונה על עבודות השירות,מתחם הענישה
182,ME-22-01-44620-940,"לאחר ששקלתי את עניינו של הנאשם, לרבות את העובדה שחרף חלוף הזמן לא הובא בפני כתב אישום שהוגש נגד הבן דוד החייל, ראיתי – לא בלי התלבטות - לקבל חוות דעת של הממונה על עבודות השירות בעניינו, תוך שהובהר לו כי אין בכך משום הבעת עמדה לגבי הענישה שתוטל עליו.",מתחם הענישה
183,ME-22-01-44620-940,"הממונה ערך את הבדיקות הרלוונטיות ואף פנה לקבלת עמדתה של המשטרה בנדון, בסוגיית מסוכנותו של הנאשם כלפי עצמו או כלפי סביבתו, אם יישא בענישה של עבודות שירות.",מתחם הענישה
184,ME-22-01-44620-940,"נציג המשטרה הודיע כי אין מידע המצביע על קיומו של יסוד סביר לחשש לפגיעה בגופו או בחייו של כל אדם, לרבות הנאשם עצמו, אם ירצה מאסר בעבודות שירות, קרי לא התנגדה לאפשרות זו.",מתחם הענישה
185,ME-22-01-44620-940,"בסופו של יום הודיע הממונה כי הנאשם מתאים לשאת מאסר בעבודות שירות, ואף ייעד אותו לביצוען במועצה מקומית בסמת טבעון, החל מיום 11/1/23.",מתחם הענישה
186,ME-22-01-44620-940,"נתתי דעתי לחומרה הגלומה בעבירות שביצע הנאשם, לסיכון העולה מביצוען, ולשיקולים של אינטרס  ההגנה על הציבור, שלומו ובריאותו, וכן לשיקולי גמול והרתעת היחיד והרבים; עם זאת, יובאו בחשבון גם נסיבות ביצוע העבירות, משכן הקצר ומקום ביצוען בחורשה, העובדה כי בוצעו על ידי הנאשם  - שאורח חייו היה נורמטיבי עד לביצוע העבירות, כעולה גם מעמדת המשטרה כמפורט לעיל - בנשק שהחוזק כדין על ידי החייל , מעצרו של הנאשם למשך מספר שבועות מאחורי סורג ובריח, מעצרו מיום 2/2/22 באיזוק אלקטרוני, ולא פחות מכך העובדה כי עד היום אין ראייה להגשת כתב אישום נגד החייל, שנתן לנאשם את נשקו הצהלי לשם ירייה אחת באוויר בחורשה במקרה הראשון וארבע יריות באוויר בחורשה במקרה השני; בנסיבות אלה מצאתי לנכון לאמץ את המלצת שירות המבחן להשית על הנאשם עונש שאינו כרוך במאסר בפועל, ולסטות ממתחם הענישה, בין השאר משיקולים של אחידות הענישה העתידית בעניינו של החייל.",מתחם הענישה
187,ME-22-01-44620-940,סוף דבר,מתחם הענישה
188,ME-22-01-44620-940,"נוכח כל המקובץ לעיל, אני רואה להטיל על הנאשם עונשים כדלהלן:",מתחם הענישה
189,ME-22-01-44620-940,"9 חודשי מאסר לנשיאה בעבודות שירות, החל מיום 11/1/23, ללא ניכוי של תקופת מעצרו של הנאשם בפועל.",מתחם הענישה
190,ME-22-01-44620-940,"מאסר על תנאי למשך 18 חודשים, שהנאשם לא יישא בו זולת אם יעבור בתוך שלוש שנים מיום שחרורו עבירות בנשק או כל עבירת אלימות או רכוש מסוג פשע, ויורשע בה בתוך תקופת התנאי או לאחריה.",מתחם הענישה
191,ME-22-01-44620-940,"מאסר על תנאי למשך 6 חודשים, שהנאשם לא יישא בו זולת אם יעבור בתוך שלוש שנים מיום שחרורו עבירות בנשק מסוג עוון בה הורשע, ויורשע בה בתוך תקופת התנאי או לאחריה.",מתחם הענישה
192,ME-22-01-44620-940,"קנס בסך 10,000 ₪ או מאסר של 45 יום תמורתו.",מתחם הענישה
193,ME-22-01-44620-940,הקנס ישולם ב- 5 תשלומים חודשיים שווים ורצופים החל יום 15/1/23 ואילך.,מתחם הענישה
194,ME-22-01-44620-940,"ככל שתשלום כלשהו לא ייפרע, יעמוד הקנס כולו לפירעון מידי.",מתחם הענישה
195,ME-22-01-44620-940,5129371 	זכות ערעור לבית המשפט העליון בתוך 45 יום מהיום.,מתחם הענישה
196,ME-22-01-44620-940,"ניתן היום, כ' כסלו תשפ""ג, 14 דצמבר 2022, במעמד הצדדים והנאשם.",מתחם הענישה
