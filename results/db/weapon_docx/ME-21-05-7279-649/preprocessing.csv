,verdict,text,part
0,ME-21-05-7279-649,"באת-כוח המאשימה:	עו""ד אלונה דרורי (פרקליטות מחוזי ירושלים (פלילי))", פלוני 
1,ME-21-05-7279-649,"בא-כוח הנאשם:		עו""ד מוחמד מחמוד", פלוני 
2,ME-21-05-7279-649,"חוק העונשין, תשל""ז-1977: סע'  25, 144(א), 144.ו, 144.ו.א, 144ו, 144ו(א))., 194(ב), 333, 334, 335, 335.א.1., 380, 382.א., 452", פלוני 
3,ME-21-05-7279-649,"בהתאם להכרעת הדין מיום 10.11.2021, הנאשם, יליד 00.00.1998 (בן 23), הורשע על-פי הודאתו במסגרת הסדר טיעון בעבירת פציעה בנסיבות מחמירות ממניע גזעני, לפי סעיפים 334 ו-335, בצירוף סעיף 144ו בחוק העונשין, התשל""ז-1977 (להלן – החוק).",גזר דין
4,ME-21-05-7279-649,"הודאת הנאשם והרשעתו היו במסגרת הסדר טיעון, אשר כלל את תיקון עובדות כתב האישום, אך לא כלל הסכמה בעניין העונש.",גזר דין
5,ME-21-05-7279-649,"בהתאם להסדר הטיעון הוסכם כי הנאשם יוכל לטעון כי ""עובר לאירוע המתואר בכתב האישום, נזרקו על מכוניתו של הנאשם אבנים.",גזר דין
6,ME-21-05-7279-649,"עם זאת, בישיבת הטיעונים לעונש מיום 2.12.2021 הבהירה באת-כוח המאשימה, כי אין מחלוקת על כך שהמתלוננים אינם אלו שיידו את האבנים אל עבר מכונית הנאשם.",גזר דין
7,ME-21-05-7279-649,"כמו כן, קודם לישיבת הטיעונים לעונש, הוגשו סרטונים המתעדים את האירוע המתואר בכתב האישום.",גזר דין
8,ME-21-05-7279-649,"על-פי הנטען בכתב האישום, ביום 18.4.2021, במהלך חודש הרמדאן, אירעו ברחבי ירושלים אירועי תקיפות, מעשיי אלימות ויידויי אבנים רבים, על רקע לאומני וגזעני, אשר כוונו כלפי אזרחים בעלי חזות יהודית, אנשי כוחות הביטחון וכלי רכב בעלי סממנים המצביעים כי הם בבעלות יהודית.",עובדות כתב האישום 
9,ME-21-05-7279-649,"ביום 24.4.2021 סמוך לשעה 17:20 נהג הנאשם ברכבו בדרך שכם בירושלים, כשברשותו חפץ חד.",עובדות כתב האישום 
10,ME-21-05-7279-649,"אותה עת צעדו א' ו-י' (להלן גם – המתלוננים) בדרך שכם, בדרכם אל הכותל המערבי, בעודם לבושים לבוש יהודי-חרדי אופייני וכיפות לראשיהם.",עובדות כתב האישום 
11,ME-21-05-7279-649,"הנאשם, אשר הבחין במתלוננים, החליט לתקוף אותם רק בשל מוצאם או דתם.",עובדות כתב האישום 
12,ME-21-05-7279-649,"הוא עצר את רכבו, יצא ממנו בעודו נושא חפץ חד, הלך במהירות אל עבר המתלוננים וחסם את נתיב הליכתם בעת שניסו לחצות את הכביש.",עובדות כתב האישום 
13,ME-21-05-7279-649,"הנאשם שאל אותם, ""אתם לא יודעים שהמצב מסוכן?"" ובטרם הספיקו להשיב, צעק הנאשם ""אללה הוא אכבר"", והיכה את המתלוננים בפניהם באמצעות החפץ החד.",עובדות כתב האישום 
14,ME-21-05-7279-649,"מיד לאחר המתואר, י' שלף אקדח שנשא ברישיון וכיוון אותו אל עבר הנאשם ובה בעת פעלו שני המתלוננים בכוח לשם עיכוב הנאשם ומסירתו לידי המשטרה.",עובדות כתב האישום 
15,ME-21-05-7279-649,"י' השכיב את הנאשם על הקרקע, עד שא' יקרא לתגבורת של כוחות הביטחון.",עובדות כתב האישום 
16,ME-21-05-7279-649,"כעבור מספר דקות, החלו צעירים להתאסף סביב המתלוננים, קראו קריאות לעברם ופעלו בכוח כדי למלט את הנאשם מידיהם.",עובדות כתב האישום 
17,ME-21-05-7279-649,"אותם צעירים הובילו את הנאשם אל רכבו, בעודם מונעים מהמתלוננים להמשיך לעכבו.",עובדות כתב האישום 
18,ME-21-05-7279-649,"כתוצאה ממעשיי הנאשם, נגרמו למתלוננים חתכים בפניהם, דם ניגר מהם והם נזקקו לטיפול רפואי בבית חולים.",עובדות כתב האישום 
19,ME-21-05-7279-649,הנאשם בן 23 ולפיכך לא חלה לגביו חובת הגשת תסקיר לעונש מטעם שירות המבחן.,תסקיר שירות המבחן
20,ME-21-05-7279-649,"עם זאת, לבקשת בא-כוחו ובהיעדר התנגדות מצד המאשימה, הוגש בעניינו תסקיר המעצר מיום 15.6.2021, רק לצורך הבאת נסיבותיו האישיות (נ/1).",תסקיר שירות המבחן
21,ME-21-05-7279-649,"על-פי התסקיר האמור, הנאשם רווק, בן למשפחה מוסלמית מסורתית תושבת שכונת סילוואן בירושלים, שבניה הם תושבי ישראל, אך אינם אזרחים ישראלים.",תסקיר שירות המבחן
22,ME-21-05-7279-649,הוריו של הנאשם התגרשו לפני שנים רבות וכיום שניהם נשואים שנית.,תסקיר שירות המבחן
23,ME-21-05-7279-649,"האם, עקרת בית כבת 40 ואם לשלושה ילדים והאב כבן 45 ולו שישה ילדים.",תסקיר שירות המבחן
24,ME-21-05-7279-649,בבעלותו חנות לציפורים ולציוד לגידולם והוא מתפרנס גם מעבודות מזדמנות.,תסקיר שירות המבחן
25,ME-21-05-7279-649,"לדברי הנאשם, הוא בקשר טוב עם שני הוריו ועם אחיו למחצה, אך הוא גר בבית סבתו, שדירתה צמודה לדירת האב מאחר שלנוכח מצבה הרפואי היא זקוקה לסיוע.",תסקיר שירות המבחן
26,ME-21-05-7279-649,"הנאשם תיאר שגרת חיים קשה בשכונת סילוואן, הנובעת לטענתו, מהימצאות מחסומי משטרה רבים ומעריכת חיפושים אקראיים מצד כוחות הביטחון על בסיס יומיומי באופן המקשה על חיי השגרה.",תסקיר שירות המבחן
27,ME-21-05-7279-649,"הנאשם למד שתיים-עשרה שנות לימוד, ללא בעיות משמעת, חיי החברה שלו היו תקינים ומגיל 14 הוא עבד במהלך סופי השבוע והחופשות בעבודות מזדמנות.",תסקיר שירות המבחן
28,ME-21-05-7279-649,את לימודי התיכון סיים במגמה הומאנית עם זכאות לתעודת 'תווג'יהי' (המקבילה לתעודת הבגרות הישראלית).,תסקיר שירות המבחן
29,ME-21-05-7279-649,"קודם למעצרו, עמד הנאשם לקראת סיום לימודים אקדמאים לתואר ראשון בחינוך גופני ובחינוך מיוחד בין השאר באוניברסיטת 'ירושלים – אבו-דיס'.",תסקיר שירות המבחן
30,ME-21-05-7279-649,"בדבריו בבית המשפט הוסיף, כי חינוך מיוחד למד במכללת 'דוד ילין'.",תסקיר שירות המבחן
31,ME-21-05-7279-649,"כדי לממן את לימודיו, פרס הנאשם את תכנית לימודיו לארבע שנים ובמקביל עבד במשמרות במטבח וכשליח במסעדת 'דומינוס פיצה' במודיעין.",תסקיר שירות המבחן
32,ME-21-05-7279-649,"לדבריו, הצליח בלימודיו והוא אף מתכנן להתקדם בתחומים שהוא לומד.",תסקיר שירות המבחן
33,ME-21-05-7279-649,"הנאשם נעדר הרשעות קודמות, למעט תשע עבירות תעבורה בדרגת חומרה נמוכה שבעטיין נדון לעונשי קנס.",תסקיר שירות המבחן
34,ME-21-05-7279-649,"על-פי דבריו, מעולם לא השתמש בחומרים ממכרים, אין לו קשר חברתי עם גורמים שליליים או עם קבוצות פוליטיות קיצוניות.",תסקיר שירות המבחן
35,ME-21-05-7279-649,הוא אף שלל עמדות פוליטיות קיצוניות.,תסקיר שירות המבחן
36,ME-21-05-7279-649,"בעניין העבירה הנדונה טען, כי המתלוננים הם שפגעו בו.",תסקיר שירות המבחן
37,ME-21-05-7279-649,מטעם שני המתלוננים הוגשו הצהרות נפגעי עבירה מיום 21.11.2021 בצירוף מסמכים.,הצהרות נפגעי העבירה ומסמכים בעניינם
38,ME-21-05-7279-649,שניהם לא הוזמנו להיחקר בעניין הצהרותיהם או המסמכים שהוגשו.,הצהרות נפגעי העבירה ומסמכים בעניינם
39,ME-21-05-7279-649,"המתלונן א': בהצהרת נפגע העבירה הצהיר א' כלהלן: ""אני מבקש לצרף מסמכים רפואיים.",הצהרות נפגעי העבירה ומסמכים בעניינם
40,ME-21-05-7279-649,מטעם א' הוגש מסמך מקופת חולים מיום 10.11.2021 שלפיו נבדק מספר פעמים.,הצהרות נפגעי העבירה ומסמכים בעניינם
41,ME-21-05-7279-649,"בין השאר עולה כי בעקבות פציעתו, נחתך בלחי וטופל בהדבקה, התלונן על טשטוש בראייה, אך נראה כי ממצאי בדיקת רופא עיניים וממצאי בדיקת נוירולוג היו תקינים.",הצהרות נפגעי העבירה ומסמכים בעניינם
42,ME-21-05-7279-649,"כן צורפו שלושה מכתבים מרופא מומחה בפסיכיאטריה (מתאריכים 20.6.2021, 16.8.2021 ו-2.11.2021), אשר אינם כוללים כל מידע על אודות א' ועל נסיבות חייו.",הצהרות נפגעי העבירה ומסמכים בעניינם
43,ME-21-05-7279-649,"מוזכר כי א' קיבל תרופות פסיכיאטריות, אך א' טען כי הן לא סייעו.",הצהרות נפגעי העבירה ומסמכים בעניינם
44,ME-21-05-7279-649,"לטענתו, הוא חש חוסר שליטה, חוסר ביטחון עצמי, ירידה בריכוז ובתפקוד וכי הוא סובל מסיוטי לילה.",הצהרות נפגעי העבירה ומסמכים בעניינם
45,ME-21-05-7279-649,"הוא אף כעס כששמע שיש הסדר טיעון עם הנאשם, חש שחייו נהרסו בשל האירוע ואף יש לו רצון לנקמה.",הצהרות נפגעי העבירה ומסמכים בעניינם
46,ME-21-05-7279-649,"המתלונן י': בהצהרת נפגע העבירה הצהיר י' כלהלן: ""צלקת ליד עין שמאל כתוצאה מהדקירה, הצלקת נראית בפנים.",הצהרות נפגעי העבירה ומסמכים בעניינם
47,ME-21-05-7279-649,טראומה ופחד המלווים אותי בחיי היום יום ובמצבים בהם אני נמצא לבד או בחשכה.,הצהרות נפגעי העבירה ומסמכים בעניינם
48,ME-21-05-7279-649,"קשיי שינה והירדמות רציפה, והדבר בא לידי ביטוי בחלומות, פלשים שחוזרים אליי וחששות.",הצהרות נפגעי העבירה ומסמכים בעניינם
49,ME-21-05-7279-649,"חרדות יומיומיות, חוסר שמחת חיים וחוסר שקט נפשי.",הצהרות נפגעי העבירה ומסמכים בעניינם
50,ME-21-05-7279-649,"קיבלתי כדורים מפסיכיאטר..."" כן פורטו קשיים נטענים נוספים, אשר מפאת צנעת הפרט לא יפורטו.",הצהרות נפגעי העבירה ומסמכים בעניינם
51,ME-21-05-7279-649,"במכתבו של פסיכיאטר ממרפאת קופת חולים (מיום 6.6.2021), נאמר בין השאר, כי י' מנהל בית ספר, היה קצין ביחידת 'דובדבן', נשוי ואב לשמונה ילדים.",הצהרות נפגעי העבירה ומסמכים בעניינם
52,ME-21-05-7279-649,"בסיכום המכתב נאמר, כי לי' סימני דיכאון וחרדה ברמה בינונית, הקשורים באירוע הנדון וכי הומלץ לו על טיפול תרופתי ועל טיפול פסיכולוגי.",הצהרות נפגעי העבירה ומסמכים בעניינם
53,ME-21-05-7279-649,לא צורף כל מסמך או תיעוד בדבר פציעה שנגרמה לי' כתוצאה מהאירוע (מעבר להצהרתו).,הצהרות נפגעי העבירה ומסמכים בעניינם
54,ME-21-05-7279-649,"מטעם המאשימה: דיסק סרטון ממצלמת אבטחה המתעד את האירוע (ת/1); הצהרות נפגעי העבירה והמסמכים שצירפו המתלוננים, כמפורט לעיל (ת/2 ו-ת/3).",הראיות לעונש
55,ME-21-05-7279-649,"מטעם ההגנה: תסקיר המעצר, שעיקריו הובאו לעיל (נ/1); דיסק הכולל סרטון שצילם עובר אורח, אשר תיעד חלק מהאירוע מקרבת מקום (נ/2).",הראיות לעונש
56,ME-21-05-7279-649,"הסרטון שהוגש מטעם המאשימה (ת/1), כולל תיעוד ממצלמת אבטחה, הכולל רק תמונה (וידיאו) ללא קול, אשר נמשך כ-04:50 דקות.",האירוע כפי שהוא משתקף בסרטונים שהוגשו מטעם שני הצדדים
57,ME-21-05-7279-649,הסרטון באיכות טובה וחדה ומאפשר לראות את כל מקום האירוע והאת המתרחש בו בבהירות.,האירוע כפי שהוא משתקף בסרטונים שהוגשו מטעם שני הצדדים
58,ME-21-05-7279-649,"הסרטון שהוגש מטעם ההגנה (נ/2), כולל גם קול, אך מדובר בתיעוד של קטע קצר מתוך כלל האירוע, אשר נמשך כ-01:30 דקות.",האירוע כפי שהוא משתקף בסרטונים שהוגשו מטעם שני הצדדים
59,ME-21-05-7279-649,צפיתי בשני הסרטונים עוד קודם לישיבת הטיעונים לעונש ושבתי וצפיתי בהם עוד מספר פעמים לקראת מתן גזר הדין.,האירוע כפי שהוא משתקף בסרטונים שהוגשו מטעם שני הצדדים
60,ME-21-05-7279-649,"להלן יובאו עיקרי עובדות האירוע, כפי שהוא משתקף משני הסרטונים.",האירוע כפי שהוא משתקף בסרטונים שהוגשו מטעם שני הצדדים
61,ME-21-05-7279-649,"הסרטון מתעד את מקום האירוע ברחוב 'דרך שכם' בירושלים (בקרבת מלון ""אמריקן קולוני"", בניין בית המשפט המחוזי בירושלים ובניין משרד המשפטים).",האירוע כפי שהוא משתקף בסרטונים שהוגשו מטעם שני הצדדים
62,ME-21-05-7279-649,"בתחילת הסרטון נראים מעט אנשים ושני המתלוננים נראים הולכים על המדרכה הימנית, שבינה לבין הכביש מפריד מעקה.",האירוע כפי שהוא משתקף בסרטונים שהוגשו מטעם שני הצדדים
63,ME-21-05-7279-649,"הנאשם הגיע במכונית כחולה, עצר אותה בצד ימין, יצא מממנה, התקדם לכיוון המדרכה אל המקום שבו אין מעקה והוא נראה משוחח עם המתלוננים.",האירוע כפי שהוא משתקף בסרטונים שהוגשו מטעם שני הצדדים
64,ME-21-05-7279-649,"בשלב מסוים הניף הנאשם את ידו אל עבר פניהם של המתלוננים והתחיל לרוץ לכיוון הכביש, בעוד שני המתלוננים ניסו להכותו, רצו אחריו וי' שלף אקדח וכיוון אותו אל עבר הנאשם, אשר רץ במעין סיבוב על הכביש ועבר אל המדרכה השמאלית.",האירוע כפי שהוא משתקף בסרטונים שהוגשו מטעם שני הצדדים
65,ME-21-05-7279-649,"תוך כדי בריחת הנאשם, א' בעט בו.",האירוע כפי שהוא משתקף בסרטונים שהוגשו מטעם שני הצדדים
66,ME-21-05-7279-649,"י' אחז באקדח שכוון אל הנאשם, הצמיד את הנאשם אל הקיר הצמוד אל המדרכה השמאלית, סימן לו עם האקדח ושני המתלוננים היכו אותו.",האירוע כפי שהוא משתקף בסרטונים שהוגשו מטעם שני הצדדים
67,ME-21-05-7279-649,בינתיים הגיעו שלושה אנשים שעמדו מעבר לכביש ומעבר למעקה המדרכה הימנית והתבוננו בנעשה.,האירוע כפי שהוא משתקף בסרטונים שהוגשו מטעם שני הצדדים
68,ME-21-05-7279-649,"אדם נוסף חלף בקרבת המתלוננים והנאשם, אך המשיך ללכת.",האירוע כפי שהוא משתקף בסרטונים שהוגשו מטעם שני הצדדים
69,ME-21-05-7279-649,"י', שאחז באקדח, בעט בנאשם, השכיב אותו על הקרקע במדרכה השמאלית, צמוד אל הקיר, הניח את הברך שלו על הנאשם ששכב על המדרכה צמוד לקיר, וכיוון לעברו את האקדח.",האירוע כפי שהוא משתקף בסרטונים שהוגשו מטעם שני הצדדים
70,ME-21-05-7279-649,"בשלב מסוים י' דרך בחוזקה על הנאשם ועשה כן פעם אחר פעם, בעודו מכוון את האקדח אל הנאשם.",האירוע כפי שהוא משתקף בסרטונים שהוגשו מטעם שני הצדדים
71,ME-21-05-7279-649,"המתלונן השני, א', התרחק מהמקום במורד הכביש מצד שמאל (ככל הנראה, ניסה ללכת למצוא דרך לקרוא עזרה).",האירוע כפי שהוא משתקף בסרטונים שהוגשו מטעם שני הצדדים
72,ME-21-05-7279-649,"בשלב זה כבר היו חמישה אנשים במדרכה הימנית, שעמדו מעבר למעקה והביטו על הנעשה.",האירוע כפי שהוא משתקף בסרטונים שהוגשו מטעם שני הצדדים
73,ME-21-05-7279-649,"במקום חלפו שתי מכוניות שנעצרו באמצע הכביש, מאחת מהן ירד אדם.",האירוע כפי שהוא משתקף בסרטונים שהוגשו מטעם שני הצדדים
74,ME-21-05-7279-649,רוכב אופנוע הגיע אל המקום ונראה מתעד את האירוע באמצעות מכשיר טלפון נייד.,האירוע כפי שהוא משתקף בסרטונים שהוגשו מטעם שני הצדדים
75,ME-21-05-7279-649,"אנשים שהזדמנו למקום נעצרו והביטו על הנעשה וכן נראו אנשים נוספים שהגיעו אל המקום ואף הם התבוננו בנעשה, אך כולם נשארו במרחק מסוים מהמקום שבו י' היה עם הנאשם.",האירוע כפי שהוא משתקף בסרטונים שהוגשו מטעם שני הצדדים
76,ME-21-05-7279-649,מכונית נוספת הגיעה למקום ונעצרה.,האירוע כפי שהוא משתקף בסרטונים שהוגשו מטעם שני הצדדים
77,ME-21-05-7279-649,"בשלב מסוים הגיע אדם שנהג במעין עגלה קטנה ממונעת שצבעה צהוב (להלן – העגלה הצהובה), והוא נסע עמה עד המקום במדרכה השמאלית שבו הנאשם שכב על הקרקע, בעוד י' כיוון לעברו את האקדח.",האירוע כפי שהוא משתקף בסרטונים שהוגשו מטעם שני הצדדים
78,ME-21-05-7279-649,"אדם נוסף חצה את הכביש, התקרב אל המקום וצילם את האירוע באמצעות מכשיר טלפון.",האירוע כפי שהוא משתקף בסרטונים שהוגשו מטעם שני הצדדים
79,ME-21-05-7279-649,"האדם בעגלה הצהובה משך את הנאשם תוך ניסיון להרחיק את י', אשר המשיך לנופף באקדח.",האירוע כפי שהוא משתקף בסרטונים שהוגשו מטעם שני הצדדים
80,ME-21-05-7279-649,"קטע זה תועד בסרטון שהגישה ההגנה, ועל-פי הקריאות הנשמעות בו, נראה כי האנשים שהתקרבו אל המקום קראו אל הנאשם שיקום מהקרקע.",האירוע כפי שהוא משתקף בסרטונים שהוגשו מטעם שני הצדדים
81,ME-21-05-7279-649,"בשלב מסוים, האדם בעגלה הצהובה נסע לאחור ובינתיים א' חזר אל המקום.",האירוע כפי שהוא משתקף בסרטונים שהוגשו מטעם שני הצדדים
82,ME-21-05-7279-649,"בשלב זה, כל האנשים שהתאספו במקום עמדו במרחק מהמתלוננים ומהנאשם או מאחורי המעקה הצמוד למדרכה הימנית שמעבר לכביש.",האירוע כפי שהוא משתקף בסרטונים שהוגשו מטעם שני הצדדים
83,ME-21-05-7279-649,חילופי הדברים בין האדם שנהג בעגלה הצהובה לבין הנאשם נמשכו ונראה כי הוא המשיך לקרוא לנאשם לקום מהקרקע.,האירוע כפי שהוא משתקף בסרטונים שהוגשו מטעם שני הצדדים
84,ME-21-05-7279-649,"בשלב הזה י' לא כיוון את האקדח אל הנאשם, האדם בעגלה הצהובה שוב התקרב ובינתיים נוספו עוד אנשים במקום, רובם היו מאחורי מעקה המדרכה הימנית או נשארו במרחק מסוים.",האירוע כפי שהוא משתקף בסרטונים שהוגשו מטעם שני הצדדים
85,ME-21-05-7279-649,"רק מעטים התקרבו, בהם שניים אשר כאמור, צילמו את האירוע ועוד כארבעה שעמדו במרחק מסוים על הכביש, ליד מכוניותיהם.",האירוע כפי שהוא משתקף בסרטונים שהוגשו מטעם שני הצדדים
86,ME-21-05-7279-649,"בשלב הזה החל עימות, שבמהלכו האדם שנהג בעגלה הצהובה ואדם נוסף משכו את הנאשם לכיוון אחד ואילו י' משך אותו לכיוון השני.",האירוע כפי שהוא משתקף בסרטונים שהוגשו מטעם שני הצדדים
87,ME-21-05-7279-649,"בשלב מסוים גם א' הצטרף ושני המתלוננים ניסו למשוך את הנאשם לכיוון הקיר, בעוד י' אחז באקדח וכיוון אותו אל הנאשם.",האירוע כפי שהוא משתקף בסרטונים שהוגשו מטעם שני הצדדים
88,ME-21-05-7279-649,"האדם בעגלה הצהובה התקרב שוב עם אדם נוסף, השניים משכו את הנאשם והחלו דחיפות הדדיות.",האירוע כפי שהוא משתקף בסרטונים שהוגשו מטעם שני הצדדים
89,ME-21-05-7279-649,"במהלך הדחיפות המתוארות, הנאשם קם והחל לרוץ.",האירוע כפי שהוא משתקף בסרטונים שהוגשו מטעם שני הצדדים
90,ME-21-05-7279-649,"ברגע שהנאשם קם, האנשים שהתאספו במקום החלו להתרחק מהמקום.",האירוע כפי שהוא משתקף בסרטונים שהוגשו מטעם שני הצדדים
91,ME-21-05-7279-649,א' הלך אחרי כל האנשים שהלכו לכיוון מכוניתו של הנאשם והוא נראה מדבר לעברם.,האירוע כפי שהוא משתקף בסרטונים שהוגשו מטעם שני הצדדים
92,ME-21-05-7279-649,"א' המשיך ללכת אחריהם ואף הלך בתוך אותה קבוצת האנשים, הגיע עד מכוניתו של הנאשם, פתח את דלת המכונית הימנית ונראה מדבר עם האנשים במקום.",האירוע כפי שהוא משתקף בסרטונים שהוגשו מטעם שני הצדדים
93,ME-21-05-7279-649,"בינתיים הנאשם, נכנס אל מכוניתו ונסע מהמקום.",האירוע כפי שהוא משתקף בסרטונים שהוגשו מטעם שני הצדדים
94,ME-21-05-7279-649,"מיד לאחר מכן, נראה בבירור כי כל האנשים שהיו במקום התפזרו מהמקום, המכוניות שנעצרו המשיכו לנסוע, ואילו א' נראה הולך על הכביש בתנועות בטוחות חזרה אל המקום שבו עמד י'.",האירוע כפי שהוא משתקף בסרטונים שהוגשו מטעם שני הצדדים
95,ME-21-05-7279-649,"בשלב שלאחר נסיעת הנאשם מהמקום, לא נראה כי מי מהנוכחים גילה עוד עניין כלשהו בשני המתלוננים ובשלב הזה נקטע צילום הסרטון.",האירוע כפי שהוא משתקף בסרטונים שהוגשו מטעם שני הצדדים
96,ME-21-05-7279-649,"ניתן אפוא, לסכם את האירוע, כפי שהוא משתקף מהסרטונים בכך שאכן, אין מחלוקת על כך שהנאשם ניגש לשוחח עם המתלוננים, הניף את ידו אל עבר פניהם וכי הם נפצעו מכך.",האירוע כפי שהוא משתקף בסרטונים שהוגשו מטעם שני הצדדים
97,ME-21-05-7279-649,"זאת יש להניח, בשל החפץ החד שהנאשם הודה כי אחז בידו.",האירוע כפי שהוא משתקף בסרטונים שהוגשו מטעם שני הצדדים
98,ME-21-05-7279-649,"כמו כן, כפי שתואר בכתב האישום, בהמשך האירוע הגיעו אנשים אל המקום ובכלל זה אלו שביקשו למלט את הנאשם והם אף הצליחו בכך.",האירוע כפי שהוא משתקף בסרטונים שהוגשו מטעם שני הצדדים
99,ME-21-05-7279-649,"מקטע האירוע אשר תועד בסרטון שהגישה ההגנה, הכולל קול, עולה כי הקריאות שקראו אותם צעירים היו אל עבר הנאשם, כדי שיקום מהקרקע.",האירוע כפי שהוא משתקף בסרטונים שהוגשו מטעם שני הצדדים
100,ME-21-05-7279-649,"עוד ניכר מהסרטון, כי למרות נוכחותם של אנשים רבים במקום במשך רוב זמן התרחשות האירוע, המתלוננים התנהלו במקום בביטחון רב.",האירוע כפי שהוא משתקף בסרטונים שהוגשו מטעם שני הצדדים
101,ME-21-05-7279-649,"הדבר בא לידי ביטוי באופן שבו הכו את הנאשם, בעטו בו ודרכו עליו למרות שאנשים רבים צפו בכך, בכך שהמתלונן א' לא נראה חושש ללכת לנסות להזעיק עזרה ולהסתובב בחופשיות במקום.",האירוע כפי שהוא משתקף בסרטונים שהוגשו מטעם שני הצדדים
102,ME-21-05-7279-649,"אף לאחר שהנאשם נמלט, הלך א' בין הנוכחים במקום בצעדים בטוחים וללא כל חשש.",האירוע כפי שהוא משתקף בסרטונים שהוגשו מטעם שני הצדדים
103,ME-21-05-7279-649,"כך גם בעניין התנהלותו של י', אשר ניכר כי נהג בביטחון בעת שריתק את הנאשם אל הקרקע באמצעות רגלו ובעודו מכוון לעברו אקדח.",האירוע כפי שהוא משתקף בסרטונים שהוגשו מטעם שני הצדדים
104,ME-21-05-7279-649,"עוד עולה בבירור, כי כל הנוכחים במקום עמדו והתבוננו על הנעשה, חלקם בשלב מסוים ניסה והצליח למלט את הנאשם מהמתלוננים, אך מעבר לכך, ניכר כי איש לא גילה עניין במתלוננים, וכי עם סיום האירוע כל הנוכחים הלכו לדרכם.",האירוע כפי שהוא משתקף בסרטונים שהוגשו מטעם שני הצדדים
105,ME-21-05-7279-649,"באת-כוח המאשימה עמדה על כך שהערכים המוגנים שנפגעו מהעבירה הם שלמות גופם של המתלוננים, ביטחונם האישי ושלוות נפשם.",עיקרי טענות המאשימה
106,ME-21-05-7279-649,"עוד הוסיפה, כי העבירה נעברה בתקופת חודש הרמדאן הרגישה, כי אין היכרות מוקדמת בין המתלוננים לבין הנאשם וכי העבירה נעברה ממניע גזעני, לאחר שהנאשם הבחין במתלוננים, בעלי חזות יהודית חרדית, בלי שהייתה התגרות קודמת כלשהי מצדם.",עיקרי טענות המאשימה
107,ME-21-05-7279-649,"באת-כוח המאשימה הפנתה אל המסמכים הרפואיים, אשר לטענתה, מתעדים את נושא פציעת המתלוננים.",עיקרי טענות המאשימה
108,ME-21-05-7279-649,"לטענתה, מדובר בעבירה חמורה, ביחוד בשל כך שנעברה באמצעות חפץ חד כלפי שני נפגעים, אשר כתוצאה מהפגיעה בהם נגרמו להם גם נזקים עקיפים.",עיקרי טענות המאשימה
109,ME-21-05-7279-649,"בעניין פציעתם טענה, כי בעניין א' ישנו מסמך בעניין החתך בלחיו והדבקתו ובעניין י' טענה כי נאמר, שהייתה לו צלקת ליד עין שמאל.",עיקרי טענות המאשימה
110,ME-21-05-7279-649,"באת-כוח המאשימה טענה כי העובדה שהמתלוננים עיכבו את הנאשם וכן העובדה שאחד מהם כיוון לעברו אקדח, הייתה פעולה הגנתית שאינה צריכה להשליך על העונש שיושת על הנאשם.",עיקרי טענות המאשימה
111,ME-21-05-7279-649,"זאת לטענתה, בשל כך שאלמלא תקף הנאשם את המתלוננים, הם לא היו נדרשים לפעולה זו, מאחר שבשלב מסוים הופסק כיוון האקדח אל עבר הנאשם וכן לנוכח ההתקהלות שנוצרה במקום, בעוד המתלוננים חשו כי הם בסביבה עוינת.",עיקרי טענות המאשימה
112,ME-21-05-7279-649,"עוד טענה, כי אף אין מקום למתן משקל לעובדה שקודם לאירוע הנדון, הושלכו אבנים אל עבר רכבו של הנאשם וזאת במיוחד בהיעדר מחלוקת על כך שהמתלוננים אינם אלו שיידו את האבנים.",עיקרי טענות המאשימה
113,ME-21-05-7279-649,"בעניין מדיניות הענישה הנוהגת, הפנתה המאשימה אל שני פסקי הדין הבאים:",עיקרי טענות המאשימה
114,ME-21-05-7279-649,"באת-כוח המאשימה טענה כי הנסיבות הנדונות חמורות יותר בשל הרשעת הנאשם הנדון בעבירה חמורה יותר, המתלוננים בעניין פרוך לא נפצעו ובאותן נסיבות לא היה שימוש בחפץ חד.",עיקרי טענות המאשימה
115,ME-21-05-7279-649,"באת כוח המאשימה הטעימה, כי אמנם מדובר בנסיבות חמורות מהנסיבות הנדונות, אך לטענתה, דובר במי שהורשע בעבירת ניסיון, בעוד הנאשם הנדון הורשע בעבירה המוגמרת כלפי שני מתלוננים.",עיקרי טענות המאשימה
116,ME-21-05-7279-649,"לנוכח האמור, תוך שקילת העובדה שהנאשם השתמש בחפץ חד ופצע בפועל את שני המתלוננים, עמדת המאשימה היא כי על מתחם העונש להיות בין 30 ל-50 חודשי מאסר בפועל.",עיקרי טענות המאשימה
117,ME-21-05-7279-649,"בעניין עונשו של הנאשם טענה באת-כוח המאשימה, כי יש לשקול את העובדה שאין לחובתו הרשעות קודמות, את הודאתו במסגרת הסדר טיעון ואת הכרתו באחריותו, אך טענה כי תסקיר המעצר היה שלילי.",עיקרי טענות המאשימה
118,ME-21-05-7279-649,"בהתאם לכך טענה המאשימה, כי יש למקם את עונשו של הנאשם בתחתית מתחם העונש ובהתאם לכך להשית עליו 30 חודשי מאסר בפועל, מאסר מותנה, קנס ופיצוי למתלוננים.",עיקרי טענות המאשימה
119,ME-21-05-7279-649,בא-כוח הנאשם טען הפסיקה שאליה הפנתה המאשימה אינה משקפת את מדיניות הענישה הנוהגת.,טענות ההגנה 
120,ME-21-05-7279-649,"בעניין פרוך (פסק הדין שניתן בבית המשפט המחוזי) טען, כי אמנם באותו עניין לא הייתה פגיעה פיזית חמורה, אך דובר במעשים מתוכננים אשר כללו גם הכאה וגם מעשיי השפלה חמורים.",טענות ההגנה 
121,ME-21-05-7279-649,"בכלל זה, אילוץ לנשק את ידיי חברו אל הנאשם, אילוץ חרדים לומר תוכן תפילות מוסלמי, קשירת פאותיהם ועוד.",טענות ההגנה 
122,ME-21-05-7279-649,"לטענתו, פגיעה נפשית מסוג זה עשויה להיות חמורה מפגיעה פיזית.",טענות ההגנה 
123,ME-21-05-7279-649,"בעניין בסט טען, כי דובר בנסיבות חמורות מאלו הנדונות, אך למרות זאת, בסופו של דבר עונשו הופחת לתשעה חודשי מאסר, תוך חריגה ממתחם העונש.",טענות ההגנה 
124,ME-21-05-7279-649,"בא-כוח הנאשם טען כי אין להמעיט מחומרת המעשה וכי אין מחלוקת על כך שתקיפת אדם בשל דתו, מינו או גזעו היא חמורה.",טענות ההגנה 
125,ME-21-05-7279-649,"עם זאת טען, כי יש לתת משקל לכך שממש לפני האירוע הנדון, נזרקו אבנים אל עבר רכבו של הנאשם.",טענות ההגנה 
126,ME-21-05-7279-649,"לטענתו, בתקופת המהומות שהיו במהלך חודש הרמדאן הייתה פניה חוזרת ונשנית אל הפרקליטות לבדוק גם אירועים של תקיפת ערבים בידי יהודים, אך הדבר לא תמיד נעשה.",טענות ההגנה 
127,ME-21-05-7279-649,"עוד הוסיף כי אינו חולק על כך שבתקופת מבצע ""שומר חומות"" מספר האירועים אשר במהלכם ערבים תקפו יהודים היה גבוה יותר באופן משמעותי ממספר האירועים שבמהלכם יהודים תקפו ערבים, אך לטענתו, לא ניתן להתעלם גם מהאירועים שבהם ערבים הותקפו וכי שורת ההיגיון והצדק מחייבים שלמצער, אף עובדה זו תוזכר בחלקו הכללי של כתב האישום.",טענות ההגנה 
128,ME-21-05-7279-649,"בעניין הנאשם טען בא-כוחו, כי מדובר בנאשם צעיר, אשר טעה.",טענות ההגנה 
129,ME-21-05-7279-649,"לאחר שתקף את המתלוננים, אחד מהם השפיל אותו בכך שהשכיב אותו על הרצפה וכיוון אקדח אל ראשו.",טענות ההגנה 
130,ME-21-05-7279-649,"אמנם הסכים כי אין בכך כדי להמעיט מחומרת העבירה שעבר הנאשם, אך לטענתו, אף עובדה זו צריכה להישקל.",טענות ההגנה 
131,ME-21-05-7279-649,שיקול נוסף שצריך להישקל הוא העובדה שהנאשם עצמו הלך אל המשטרה לאחר האירוע והסגיר את עצמו.,טענות ההגנה 
132,ME-21-05-7279-649,"לנוכח האמור טען בא-כוח הנאשם, כי על מתחם העונש להיות בין 8 ל-20 חודשי מאסר, וכי על עונשו של הנאשם להיות לכל היותר 12 חודשי מאסר בפועל.",טענות ההגנה 
133,ME-21-05-7279-649,"זאת לטענתו, על-פי רמת הענישה שעליה הצביעה המאשימה עצמה, הודאת הנאשם במעשים והעובדה שאף לעבר הנאשם הושלכו אבנים, אך למרות התלונה שהגיש, התעלמו מתלונתו שכלל לא נחקרה.",טענות ההגנה 
134,ME-21-05-7279-649,"הנאשם טען כי היה בדרכו לעבודה, יידו אבנים על רכבו והוא הניח כי שני המתלוננים הם אלו שיידו את האבנים.",דברי הנאשם
135,ME-21-05-7279-649,"לטענתו, לא פגע במתלוננים מתוך גזענות.",דברי הנאשם
136,ME-21-05-7279-649,"הוא עובד ולומד עם יהודים, בין השאר, לומד חינוך מיוחד במכללת 'דוד ילין'.",דברי הנאשם
137,ME-21-05-7279-649,"לדבריו וכפי שטען בא-כוחו, הוא הלך אל תחנת המשטרה כדי להגיש תלונה ולספר מה קרה, ובתגובה לכך עצרו אותו.",דברי הנאשם
138,ME-21-05-7279-649,הערכים החברתיים שנפגעו מהעבירות ומידת הפגיעה בערכים מוגנים אלו: עבירת אלימות פוגעת בערך כבוד האדם ובזכותו של כל אדם לשלמות גופו ולביטחונו.,קביעת מתחם העונש ההולם
139,ME-21-05-7279-649,"אם נעברה ממניע גזעני הפגיעה חמורה יותר, כאמור בהצעת החוק: ""פגיעה באדם בשל השתייכות לציבור מסוים פוגעת באדם מעבר לפגיעה הגלומה במעשה עצמו.",קביעת מתחם העונש ההולם
140,ME-21-05-7279-649,"היא פוגעת בזהותו של אדם ובכבודו כאדם וכן בקבוצת האוכלוסייה שאליה הוא משתייך ובתחושת הביטחון של כלל חבריה בחברה"" (הצעת חוק העונשין (תיקון מס' 82) (עבירה בשל השתייכות לקבוצה), התשס""ד-2004 (הצעת חוק הכנסת 52, התשס""ד, 28.7.2004).",קביעת מתחם העונש ההולם
141,ME-21-05-7279-649,"מטעם זה נקבע פעמים רבות, כי הפגיעה בערכים המוגנים בשל מעשים הנעשים ממניע גזעני היא משמעותית ומכאן הצורך ב""ענישה מרתיעה על מנת להתמודד עם גילויי אלימות על רקע גזעני"" (עניין עפרי, כבוד השופט ס' ג'ובראן, פסקה 9 וכן הפסיקה הרבה הנזכרת שם).",קביעת מתחם העונש ההולם
142,ME-21-05-7279-649,בענייננו לא הייתה מחלוקת על כך שסמוך לפני האירוע הנדון הושלכו אבנים אל רכבו של הנאשם.,קביעת מתחם העונש ההולם
143,ME-21-05-7279-649,"בנסיבות אלו נראה כי טעותו לחשוב כי המתלוננים היו אלו שיידו את האבנים, מקהה את המניע הגזעני.",קביעת מתחם העונש ההולם
144,ME-21-05-7279-649,"לפיכך ולמרות הודאת הנאשם כי עבר את העבירה ממניע גזעני, נראה כי הפגיעה בערכים המוגנים בנסיבות העניין היא בעוצמה בינונית.",קביעת מתחם העונש ההולם
145,ME-21-05-7279-649,"בחינת מדיניות הענישה הנוהגת: לשם בחינת מדיניות הענישה הנוהגת, נבחנו פסקי הדין שאליהם הפנו באי-כוח הצדדים, לרבות עניין פרוך בעליון וכן נבחנו פסקי הדין הבאים:",קביעת מתחם העונש ההולם
146,ME-21-05-7279-649,"(3)	תפ""ח (מחוזי באר-שבע) 34989-04-17 מדינת ישראל נ' אלקיים וברטל (30.4.2019) (כבוד השופטים נ' זלוצ'ובר, ש' פרידלנדר, ד' כהן) – שני הנאשמים, צעירים שניהלו אורח חיים נורמטיבי נעדרי הרשעות קודמות, הורשעו בעבירות רבות, חלקן ממניע גזעני, שבהן הואשמו במסגרת ארבעה אישומים.",קביעת מתחם העונש ההולם
147,ME-21-05-7279-649,"הנאשם 1 הורשע בעבירות תקיפה בנסיבות מחמירות, נסיבות מחשידות בכוונת פריצה, סיוע לתקיפה הגורמת חבלה של ממש בנסיבות מחמירות מתוך מניע גזעני, סיוע לחבלה במזיד מתוך מניע גזעני, תקיפה הגורמת חבלה של ממש בנסיבות מחמירות מתוך מניע גזעני, סיוע לניסיון תקיפה בנסיבות מחמירות מתוך מניע גזעני, חבלה במזיד לרכב מתוך מניעה גזעני, נסיבות מחשידות בכוונת פריצה ממניעה גזעני, הסתייעות ברכב לעשיית פשע.",קביעת מתחם העונש ההולם
148,ME-21-05-7279-649,"הנאשם 2 הורשע בעבירות תקיפה בנסיבות מחמירות, נסיבות מחשידות בכוונת פריצה, הסתייעות ברכב לעשיית פשע, תקיפה הגורמת חבלה של ממש בנסיבות מחמירות מתוך מניע גזעני, חבלה במזיד מתוך מניע גזעני, סיוע לניסיון תקיפה בנסיבות מחמירות מתוך מניע גזעני, חבלה במזיד לרכב מתוך מניעה גזעני, נסיבות מחשידות בכוונת פריצה ממניעה גזעני.",קביעת מתחם העונש ההולם
149,ME-21-05-7279-649,נקבע מתחם עונש בין 12 ל-36 חודשי מאסר בפועל.,קביעת מתחם העונש ההולם
150,ME-21-05-7279-649,"על השניים הושתו 12 חודשי מאסר בפועל, מאסר מותנה ופיצוי בסך 5,000 ₪ לנפגעי העבירות.",קביעת מתחם העונש ההולם
151,ME-21-05-7279-649,"בהתאם לפסקי הדין האמורים ולאלו שהציגו באי-כוח הצדדים, כמפורט לעיל, בהתחשב בכך שבחלק מפסקי הדין נדונו מקרים חמורים מעניינו של הנאשם, נראה כי רמת הענישה הנהוגה בנסיבות דומות, על-פי רוב אינה עולה על שנת מאסר בפועל.",קביעת מתחם העונש ההולם
152,ME-21-05-7279-649,"שקילת הנסיבות הקשורות בעבירה: הנסיבות העיקריות הקשורות במעשה העבירה אשר נשקלו הן אלו: ראשית, ניכר כי תקיפת המתלוננים לא הייתה מתוכננת, אלא מכוח החלטה רגעית וככל הנראה, בתגובה לכך שהושלכו אבנים אל עבר רכבו של הנאשם.",קביעת מתחם העונש ההולם
153,ME-21-05-7279-649,"עם זאת ניתן משקל לכך שעל-פי הודאת הנאשם, מעשיו נבעו ממניע גזעני.",קביעת מתחם העונש ההולם
154,ME-21-05-7279-649,"שנית, נזקיהם של המתלוננים היו ברף נמוך מאד.",קביעת מתחם העונש ההולם
155,ME-21-05-7279-649,"למתלונן א' נגרם חתך קל שטופל בהדבקה, בלי שהובאה ראיה כי אמנם נותרה צלקת בפניו.",קביעת מתחם העונש ההולם
156,ME-21-05-7279-649,בעניין המתלונן י' לא הובאה כל ראיה לכך שאמנם נחתך או שנזקק לטיפול רפואי ואף לא הובאה ראיה לטענה כי נותרה צלקת כלשהי.,קביעת מתחם העונש ההולם
157,ME-21-05-7279-649,אף הטענות בדבר נזקים עקיפים לא הוכחו כנדרש (ראו על כך בהמשך הדברים בעניין הדיון בנושא הפיצוי).,קביעת מתחם העונש ההולם
158,ME-21-05-7279-649,"שלישית, ניתן משקל לכך שסמוך לפני האירוע, הושלכו אבנים על רכבו של הנאשם ולהנחתו השגויה כי המתלוננים הם אלו שעשו זאת.",קביעת מתחם העונש ההולם
159,ME-21-05-7279-649,"זאת למרות העובדה כי אין מחלוקת על כך שבכל מקרה, אפילו היו אלו המתלוננים שזרקו את האבנים, אלא היה בכך כדי להצדיק את תקיפת המתלוננים.",קביעת מתחם העונש ההולם
160,ME-21-05-7279-649,"כן ניתן משקל לכך שמיד לאחר העבירה, המתלוננים תקפו את הנאשם ונהגו כלפיו כפי שעולה מהסרטון וכמפורט לעיל.",קביעת מתחם העונש ההולם
161,ME-21-05-7279-649,"קביעת מתחם העונש ההולם – סיכום: בהתאם לעיקרון ההלימה, המחייב יחס הולם בין חומרת מעשה העבירה בנסיבות שבהן נעברה ומידת אשמו של הנאשם, לבין סוג העונש המוטל על הנאשם ומידתו, וזאת בהתחשב בפגיעה הבינונית בערכים המוגנים, במדיניות הענישה הנהוגה בנסיבות דומות, כמפורט לעיל, וכן בהתחשב בנסיבות שבהן נעברה העבירה, מתחם העונש ההולם בנסיבות הנדונות הוא בין 10 ל-16 חודשי מאסר בפועל.",קביעת מתחם העונש ההולם
162,ME-21-05-7279-649,"נסיבותיו של הנאשם: ראשית, הנאשם צעיר, יליד 17.11.1998 (בן 23), אשר עד האירוע הנדון ניהל אורח חיים נורמטיבי.",גזירת עונשו של הנאשם ושקילת נסיבותיו
163,ME-21-05-7279-649,"חרף קשיים בילדותו, כמפורט בתסקיר, הוא למד חינוך גופני וחינוך מיוחד במכללת 'דוד ילין' ולצד זה עבד לפרנסתו וכדי לממן את לימודיו.",גזירת עונשו של הנאשם ושקילת נסיבותיו
164,ME-21-05-7279-649,"אין לחובתו הרשעות קודמות, למעט מספר עבירות תעבורה במדרג חומרה נמוך.",גזירת עונשו של הנאשם ושקילת נסיבותיו
165,ME-21-05-7279-649,בנסיבות אלו נשקלה העובדה שעונש מאסר ממושך עלול להשליך לרעה על עתידו ולפגוע בסיכוייו לשוב לנהל אורח חיים נורמטיבי.,גזירת עונשו של הנאשם ושקילת נסיבותיו
166,ME-21-05-7279-649,"שנית, הנאשם הוא זה שפנה ביוזמתו אל המשטרה.",גזירת עונשו של הנאשם ושקילת נסיבותיו
167,ME-21-05-7279-649,"אמנם מטרתו הראשונה הייתה להגיש תלונה על כך שהושלכו אבנים אל עבר מכוניתו – תלונה אשר משום מה, כלל לא נחקרה – אך בפועל, הוא זה שהסגיר את עצמו למשטרה.",גזירת עונשו של הנאשם ושקילת נסיבותיו
168,ME-21-05-7279-649,"שלישית, הנאשם הודה והכיר באחריותו, לרבות בכך שעבר את העבירה ממניע גזעני וזאת חרף העובדה שלנוכח הראיות שהוגשו ועל-פי דבריו בבית המשפט, המניע הגזעני אינו מובהק.",גזירת עונשו של הנאשם ושקילת נסיבותיו
169,ME-21-05-7279-649,"בענייננו לא הוגשו תסקירי קורבן עבירה מטעם מפקחי נפגעי עבירה, בהיותם הגורם המקצועי האמון לחוות דעה בעניין פגיעתם של המתלוננים מהעבירה ובעניין השלכות הפגיעה עליהם.",גזירת עונשו של הנאשם ושקילת נסיבותיו
170,ME-21-05-7279-649,אף נזקיהם הנטענים של המתלוננים לא נתמכו בדבר ממשי או חיצוני.,גזירת עונשו של הנאשם ושקילת נסיבותיו
171,ME-21-05-7279-649,"לא הובאה ראיה בעניין הפציעה, מעבר לפציעה השטחית של א' ואף לא הובאה חוות דעת מומחה או ראייה חיצונית התומכת בטענותיהם של המתלוננים בדבר נזקיהם הנפשיים.",גזירת עונשו של הנאשם ושקילת נסיבותיו
172,ME-21-05-7279-649,"לעומת זאת, מבלי להתיימר לחוות דעה מקצועית, מבלי שיש בכך משום נקיטת עמדה מחייבת או משום קביעת עובדות, עולה לכאורה, כי ישנו פער בין חומרת טענות המתלוננים, כפי שפורטו בהצהרות נפגעי העבירה מטעמם ודבריהם לפסיכיאטרים שעמם נפגשו בכל הנוגע להשלכות האירוע על כל אחד מהם, לבין אופן מהלך התרחשות האירוע ונסיבותיו בפועל.",גזירת עונשו של הנאשם ושקילת נסיבותיו
173,ME-21-05-7279-649,"כמתואר לעיל, נראה לכאורה, כי אופן התרחשות האירוע אשר תועד בסרטונים, לא העיד על חשש מצד המתלוננים במקום האירוע מפני הנאשם, מפני האנשים שהיו במקום או בכלל.",גזירת עונשו של הנאשם ושקילת נסיבותיו
174,ME-21-05-7279-649,"אף עולה לכאורה, כי המתלוננים לא חששו לתקוף את הנאשם וכי הם הסתובבו בחופשיות בין האנשים שהיו במקום.",גזירת עונשו של הנאשם ושקילת נסיבותיו
175,ME-21-05-7279-649,"אף עולה מהסרטון בבירור, כי רובם ככולם של האנשים שנאספו במקום עמדו במרחק ממקום עמידת המתלוננים והנאשם בלי שעשו דבר מאיים.",גזירת עונשו של הנאשם ושקילת נסיבותיו
176,ME-21-05-7279-649,"היחידים שהתקרבו אל המתלוננים, עשו זאת כדי למלט את הנאשם מידיהם ולא כדי לתקוף אותם.",גזירת עונשו של הנאשם ושקילת נסיבותיו
177,ME-21-05-7279-649,איש מהנוכחים במקום לא תקף את המתלוננים או ניסה לעשות כן.,גזירת עונשו של הנאשם ושקילת נסיבותיו
178,ME-21-05-7279-649,"כך גם כמתואר, אופן התנהלות המתלוננים במקום לכאורה, לא הצביע כי הם חשו מאוימים מצד מי מהנוכחים.",גזירת עונשו של הנאשם ושקילת נסיבותיו
179,ME-21-05-7279-649,"בנסיבות אלו, לא ראיתי לנכון לחייב את הנאשם לפצות את המתלוננים, אולם מובן כי פתוחה להם הדרך לתבוע את נזקיהם לאחר הוכחתם והוכחת היקפם על-פי הדין.",גזירת עונשו של הנאשם ושקילת נסיבותיו
180,ME-21-05-7279-649,"גזירת עונשו של הנאשם: לנוכח כלל השיקולים, לרבות שקילת עמדת המאשימה וטענותיו של בא-כוח הנאשם, העונש שיושת על הנאשם יועמד ברף הנמוך של מתחם העונש ההולם, גם אם לא ממש בתחתיתו.",גזירת עונשו של הנאשם ושקילת נסיבותיו
181,ME-21-05-7279-649,זאת לצד מאסר מותנה שישמש גורם מרתיע מפני חזרתו לעבור עבירות נוספות.,גזירת עונשו של הנאשם ושקילת נסיבותיו
182,ME-21-05-7279-649,"לנוכח כל השיקולים שהובאו לעיל, על הנאשם נגזרים העונשים הבאים:",גזר הדין – סיכום
183,ME-21-05-7279-649,א.,גזר הדין – סיכום
184,ME-21-05-7279-649,"מאסר בפועל למשך אחד-עשר חודש, החל מיום מעצרו ביום 24.4.2021.",גזר הדין – סיכום
185,ME-21-05-7279-649,מאסר מותנה למשך ארבעה חודשים.,גזר הדין – סיכום
186,ME-21-05-7279-649,"הנאשם יישא עונש זה אם יעבור תוך שלוש שנים מיום שחרורו מן המאסר עבירת אלימות מסוג פשע, ניסיון לעבור עבירה כאמור או עבירה ממניע גזעני.",גזר הדין – סיכום
187,ME-21-05-7279-649,מאסר מותנה למשך חודשיים.,גזר הדין – סיכום
188,ME-21-05-7279-649,"הנאשם יישא עונש זה אם יעבור תוך שלוש שנים מיום שחרורו מן המאסר עבירת אלימות מסוג עוון, או ניסיון לעבור עבירה כאמור.",גזר הדין – סיכום
189,ME-21-05-7279-649,זכות ערעור לבית המשפט העליון תוך ארבעים וחמישה יום.,גזר הדין – סיכום
190,ME-21-05-7279-649,"54678313ניתן היום, י""ח בטבת התשפ""ב, 22 בדצמבר 2021, במעמד הנאשם ובאי-כוח הצדדים, כמפורט בפרוטוקול הדיון מהיום.",גזר הדין – סיכום
191,ME-21-05-7279-649,"בעניין עריכה ושינויים במסמכי פסיקה, חקיקה ועוד באתר נבו – הקש כאן",גזר הדין – סיכום
