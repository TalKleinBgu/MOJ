,verdict,text,part
0,ME-23-07-27785-36,באמצעות פרקליטות מחוז ירושלים (פלילי),מדינת ישראל 
1,ME-23-07-27785-36,"ע""י ב""כ עו""ד דקלה לוי דמרי",מדינת ישראל 
2,ME-23-07-27785-36,"ע""י ב""כ עו""ד דוד הלוי",ידידיה שלמה סיאני
3,ME-23-07-27785-36,"חוק העונשין, תשל""ז-1977: סע'  25, 29, 40ב, 144ו, 152, 157, 380, 382(א), 406(ב), 448(א), 452",ידידיה שלמה סיאני
4,ME-23-07-27785-36,"חוק המאבק בטרור, תשע""ו-2016: סע'  37",ידידיה שלמה סיאני
5,ME-23-07-27785-36,"חוק סדר הדין הפלילי [נוסח משולב], תשמ""ב-1982: סע'  184",ידידיה שלמה סיאני
6,ME-23-07-27785-36,"הנאשם הורשע לאחר שמיעת ראיות בהכרעת דין מפורטת שניתנה ביום 6.1.25, בעבירת התפרעות לפי סעיף 152 לחוק העונשין, תשל""ז-1977 (להלן: ""החוק"").",רקע
7,ME-23-07-27785-36,"כתב האישום שהוגש כנגד הנאשם ייחס לו עבירות מעשה טרור של הצתה בנסיבות מחמירות לפי סעיף 448(א) סיפה לחוק בצירוף סעיף 37 לחוק המאבק בטרור, תשע""ו-2016; תקיפה הגורמת חבלה ממשית בנסיבות מחמירות ממניע גזעני לפי סעיף 380 בצירוף סעיף 382(א) וסעיף 144ו לחוק; התפרעות שסופה נזק ממניע גזעני לפי סעיף 157 בצירוף סעיף 144ו לחוק; התפרצות לבית מגורים בצוותא ממניע גזעני לפי סעיף 406(ב) בצירוף סעיף 29 וסעיף 144ו לחוק; ושתי עבירות ניסיון היזק בזדון ממני גזעני לפי סעיף 452 בצירוף סעיף 25 וסעיף 144ו לחוק.",רקע
8,ME-23-07-27785-36,"על פי החלק הכללי של כתב האישום, ביום שבת 24.6.23, בשעה 12:40 או בסמוך לכך, התאספו מספר רב של יהודים רעולי פנים שזהותם אינה ידועה למאשימה (להלן: ""הפורעים""), בכניסה לאום צפא, כפר פלסטיני שנמצא סמוך ליישוב עטרת (להלן: ""הכפר""), זאת כדי לפגוע בתושבים הערבים המתגוררים במקום ולגרום נזק לרכושם, מתוך מניע גזעני.",רקע
9,ME-23-07-27785-36,"חלק מהפורעים אחזו במוטות וגרזנים, ואחד הפורעים היה חמוש בנשק ארוך.",רקע
10,ME-23-07-27785-36,"בהגיע הפורעים לכפר, ובמהלך ההתפרעות, יידו הפורעים אבנים לעבר בתים ורכבים, הציתו בתים וכלי רכב וגרמו נזק רב לרכוש, וכן גרמו נזקי גוף.",רקע
11,ME-23-07-27785-36,"כתוצאה ממעשי הפורעים, מספר כלי רכב נשרפו כליל, נגרמו נזקים לבתים ומספר בני אדם פונו לטיפול רפואי בשל שאיפת עשן.",רקע
12,ME-23-07-27785-36,"בעובדות כתב האישום נטען, כי במועד שצוין לעיל, הגיע הנאשם לכפר כדי לפגוע בתושבים הערבים המתגוררים במקום ולגרום נזק לרכושם, מתוך מניע לאומני-אידיאולוגי, וכדי לעורר פחד ובהלה בציבור.",רקע
13,ME-23-07-27785-36,הנאשם חבר לפורעים נוספים אשר התאספו בכניסה לכפר.,רקע
14,ME-23-07-27785-36,"בהגיע הנאשם ויתר הפורעים שהיו עמו לבתים הראשונים בכפר, הם החלו ליידות אבנים לעבר הבית של אסאמאא אלעביאת (להלן: ""המתלוננת"").",רקע
15,ME-23-07-27785-36,"הנאשם יידה מספר אבנים לעבר בית המתלוננת, כאשר באותה עת היא שהתה בביתה עם ארבעת ילדיה הקטינים.",רקע
16,ME-23-07-27785-36,"לאחר מכן פרצו חלק מהפורעים את דלת הכניסה לביתה של המתלוננת באמצעות גרזן ומוטות ברזל, וחלקם אף נכנסו פנימה ויצאו לאחר מספר שניות מן הבית.",רקע
17,ME-23-07-27785-36,"באותה עת התחבאה המתלוננת בחדר והחביאה את ילדיה בארון, ולאחר מכן גם באמבטיה, וזאת בשל פחדה מהפורעים.",רקע
18,ME-23-07-27785-36,"בשלב זה, יודו על הפורעים מגג הבית מספר אבנים.",רקע
19,ME-23-07-27785-36,"בזמן שהפורעים פורצים את דלת הכניסה, הצית הנאשם כיסא מרופד שהיה מונח מחוץ לבית.",רקע
20,ME-23-07-27785-36,"הנאשם הרים את הכיסא, שהחל לעלות עשן, והניח אותו בכניסה לבית, מתחת למשקוף, באופן שחוסם את הכניסה והיציאה מהבית, והכיסא בער ונשרף בתוך הבית.",רקע
21,ME-23-07-27785-36,"כתוצאה מכך, סבלו שניים מילדיה של המתלוננת מקשיי נשימה בעקבות שאיפת עשן, פנו לבית חולים, טופלו ושוחררו באותו היום.",רקע
22,ME-23-07-27785-36,"כמו כן במהלך האירועים המתוארים לעיל, ירה אחד הפורעים באמצעות נשק ארוך מספר כדורים לעבר בית המתלוננת, שפגעו בקיר החיצוני של הבית.",רקע
23,ME-23-07-27785-36,"לאחר מכן, בחלוף כחצי שעה, יידה הנאשם מספר אבנים לעבר בית נוסף בכפר.",רקע
24,ME-23-07-27785-36,"לאחר שמיעת ראיות, זוכה הנאשם מכל העבירות שיוחסו לו בכתב האישום.",הכרעת הדין
25,ME-23-07-27785-36,"חלף זאת, הורשע הנאשם, בהתאם לסעיף 184 לחוק סדר הדין הפלילי [נוסח משולב], תשמ""ב-1982, בעבירה של התפרעות, לאחר שבמהלך המשפט ניתנה לו הזדמנות סבירה להתגונן.",הכרעת הדין
26,ME-23-07-27785-36,"בתמצית אציין, כי במסגרת הכרעת הדין נקבע, שלא הוכח מעבר לכל ספק סביר שהנאשם הוא הדמות שתועדה בסרטוני מצלמות האבטחה שהוגשו, ונראית בהם מיידה אבנים לעבר בית המתלוננים ומציתה כיסא שהוצב בכניסה לבית.",הכרעת הדין
27,ME-23-07-27785-36,"כמו כן נקבע, כי בסרטון שתיעד את מעצרו של הנאשם לא ניתן לראותו מיידה אבנים, וישנו קושי לסמוך בעניין זה על עדויות שוטרי מג""ב שנכחו במקום ועצרו את הנאשם, והכל מפורט בהרחבה בהכרעת הדין.",הכרעת הדין
28,ME-23-07-27785-36,"עם זאת, אף שהתקבלה גרסת הנאשם לפיה הגיע למקום במטרה לסייע לרועי צאן שהותקפו סמוך לכפר והזעיקו עזרה, נקבע כי לשם כך לא נדרש הנאשם להיכנס לכפר.",הכרעת הדין
29,ME-23-07-27785-36,"ברם, הנאשם כיסה את פניו, נכנס ללב הכפר והצטרף למתפרעים שכבר היו בו, עד שחייל שהיה במקום הורה לו לצאת מהכפר, תפס את ידו וליווה אותו החוצה.",הכרעת הדין
30,ME-23-07-27785-36,"לפיכך, נקבע כי התקיימו יסודות עבירת ההתפרעות בעניינו של הנאשם.",הכרעת הדין
31,ME-23-07-27785-36,"ב""כ המאשימה לא הגישה ראיות לעונש.",ראיות לעונש
32,ME-23-07-27785-36,"מטעם הנאשם העיד מר שלמה חזות, מעסיקו.",ראיות לעונש
33,ME-23-07-27785-36,"מר חזות העיד, כי בבעלותו חברה לשיווק בתים, וכן כי הוא מנהל שני עמותות, והחל להעסיק את הנאשם מאז ששוחרר ממעצרו.",ראיות לעונש
34,ME-23-07-27785-36,"עוד העיד, כי הוא מכיר את הנאשם מנערותו.",ראיות לעונש
35,ME-23-07-27785-36,"מר חזות מסר, כי הנאשם עובד מסור, רציני ואחראי אשר תרם רבות לחברה וכן לגיוס תרומות לעמותות.",ראיות לעונש
36,ME-23-07-27785-36,"כמו כן, מסר שהיה עד לתהליך מרשים שעבר הנאשם  מבחינת אישיותו ושאיפותיו לעתיד.",ראיות לעונש
37,ME-23-07-27785-36,"מר חזות ציין, שהוא מקווה שהנאשם יוציא רישיון תיווך ויכול לטול חלק משמעותי יותר בחברה, אך הוא הביע חשש שמא הרשעה פלילית עלולה למנוע ממנו לקבלו.",ראיות לעונש
38,ME-23-07-27785-36,"ב""כ המאשימה טענה, כי ההתפרעות בה השתתף הנאשם היא חמורה ביותר, כללה עשרות מתפרעים וגרמה נזקים קשים לתושבי הכפר, וציינה כי בית המשפט דחה את טענת הנאשם שכניסתו לכפר הייתה תמימה.",טיעוני הצדדים לעונש
39,ME-23-07-27785-36,"כמו כן, התייחסה לעדותם של המתלוננים בבית המשפט אודות ההתפרעות, והפנתה לדוח מז""פ לעניין הנזקים שנגרמו כתוצאה ממנה.",טיעוני הצדדים לעונש
40,ME-23-07-27785-36,"נוסף על כך, ציינה ב""כ המאשימה שהנאשם היה עצור מיום 24.6.23 ועד ליום 28.11.23 מאחורי סורג ובריח, ולאחר מכן היה עצור באיזוק אלקטרוני עד ליום 7.4.24.",טיעוני הצדדים לעונש
41,ME-23-07-27785-36,"מאז היה הנאשם במעצר בית מלא עם שני ""חלונות התאווררות"" לשלוש שעות, ולאחר מתן הכרעת הדין בוטלו התנאים לחלוטין.",טיעוני הצדדים לעונש
42,ME-23-07-27785-36,"לעניין מתחם העונש ההולם- סברה ב""כ המאשימה כי בענייננו זה נע בין מספר חודשי מאסר לריצוי בעבודות שירות ועד לשנת מאסר בפועל.",טיעוני הצדדים לעונש
43,ME-23-07-27785-36,"ב""כ המאשימה ציינה, כי הנאשם נעדר עבר פלילי מחד גיסא, ומאידך גיסא לא לקח אחריות בשום שלב, לא הביע חרטה ולא השתלב בהליך שיקומי.",טיעוני הצדדים לעונש
44,ME-23-07-27785-36,"על כן, ולאחר שהפנתה לפסיקה לתמיכה בטענותיה, עתרה ב""כ המאשימה להסתפק בימי מעצרו של הנאשם, לצד השתת ענישה נלוות בדמות מאסר על תנאי וקנס.",טיעוני הצדדים לעונש
45,ME-23-07-27785-36,"ב""כ המאשימה הוסיפה כי אם תעלה טענה שיש לבטל את הרשעתו של הנאשם, הרי שמדובר בעבירה שככלל לא נהוג להימנע בה מהרשעה.",טיעוני הצדדים לעונש
46,ME-23-07-27785-36,"עוד היא טענה, כי אין מדובר במקרה בו הרשעתו של הנאשם תפגע בו.",טיעוני הצדדים לעונש
47,ME-23-07-27785-36,"אשר לטענה, כי הרשעת הנאשם תמנע מהנאשם להוציא רישוין תיווך- ציינה, כי מעיון באתר האינטרנט הממשלתי של רשם המתווכים, עולה כי הרשעה בעבירה פלילית אינה פוסלת אפשרות לקבלת רישיון באופן אוטומטי, אלא זו תלויה במהותה, חומרתה ונסיבותיה.",טיעוני הצדדים לעונש
48,ME-23-07-27785-36,"לדבריה, נראה כי העבירה בה הורשע הנאשם אינה עבירת מרמה או עבירה מהסוג שעלול לפגוע ביכולתו לעמוד בתנאים לקבלת רישיון תיווך.",טיעוני הצדדים לעונש
49,ME-23-07-27785-36,"לעניין טענה של אכיפה בררנית- טענה ב""כ המאשימה, כי כתב האישום הוגש מראש בגין עבירות אחרות ומשמעותיות, והמעצר שבוצע בזמן אמת בשטח הושפע משיקולים מבצעיים שונים.",טיעוני הצדדים לעונש
50,ME-23-07-27785-36,"מנגד, טען ב""כ הנאשם שבענייננו מתקיימות נסיבות חריגות אשר מצדיקות את ביטול ההרשעה לצד הטלת התחייבות בלבד.",טיעוני הצדדים לעונש
51,ME-23-07-27785-36,"לדבריו, הנאשם הורשע בעבירת ההתפרעות מכוח נוכחותו במקום בלבד, מבלי שביצע מעשה קונקרטי כלשהו.",טיעוני הצדדים לעונש
52,ME-23-07-27785-36,"נוסף על כך טען, כי במקרה דנן התקיימה אכיפה בררנית, משהשתתפו בהתפרעות עשרות אנשים והנאשם הוא היחיד שנתן את הדין.",טיעוני הצדדים לעונש
53,ME-23-07-27785-36,"לדידו, די היה בטענת האכיפה הבררנית כדי להצדיק את ביטול כתב האישום.",טיעוני הצדדים לעונש
54,ME-23-07-27785-36,"עוד טען ב""כ הנאשם, כי העמדתו לדין של הנאשם גרמה לו לנזקים שונים, שכן ישב חמישה חודשים במעצר ממש ובתנאים מגבילים ועבר חקירות קשות בשב""כ.",טיעוני הצדדים לעונש
55,ME-23-07-27785-36,"עוד טען, כי הנאשם נעצר בסמוך למועד שחרורו מצה""ל ובעקבות הגשת כתב האישום, שוחרר בעילה של התנהגות רעה וחמורה ולא קיבל מענק שחרור.",טיעוני הצדדים לעונש
56,ME-23-07-27785-36,"כמו כן, ציין כי הרשעתו עלולה למנוע ממנו לקבל רישיון תיווך.",טיעוני הצדדים לעונש
57,ME-23-07-27785-36,"לשיטת ב""כ הנאשם, מתחם העונש ההולם בעניינו של הנאשם מתחיל באי הרשעה וביצוע שעות שירות לתועלת הציבור.",טיעוני הצדדים לעונש
58,ME-23-07-27785-36,"עוד טען, כי אם בית המשפט ידחה את טענתו, הרי שיש לכל היותר להסתפק במאסר מותנה, תוך שיילקחו בחשבון התקופה של חמישה חודשים בהם שהה במעצר, העובדה שהוא נעדר עבר פלילי אשר כמעט שהשלים את תקופת שירותו בצה""ל .",טיעוני הצדדים לעונש
59,ME-23-07-27785-36,"לדבריו, אין מקום לתייג את הנאשם כאסיר, והוסיף שכיום בעל שאיפות נורמטיביות לעתיד, רוצה להקים משפחה ולעבוד בתחום השיווק והתיווך.",טיעוני הצדדים לעונש
60,ME-23-07-27785-36,"הנאשם בדבריו האחרונים אמר, כי הוא סבור שכבר קיבל עונש גדול מאוד, גם בני משפחתו נפגעו, שכן על מנת שיוכל להשתחרר, הם נאלצו להעתיק את מקום מגוריהם, ואביו אף נאלץ לעזוב את מקום עבודתו למשך תקופה ארוכה על מנת שיוכל לפקח עליו בכל עת.",טיעוני הצדדים לעונש
61,ME-23-07-27785-36,הנאשם הוסיף שהוא מצטער על המצב שהגיע אליו ואמר שלא יחזור על מעשים מסוג זה בשום צורה.,טיעוני הצדדים לעונש
62,ME-23-07-27785-36,"לדבריו, הוא מעוניין לפתוח דף חלק, הוא נענש וסבל מספיק, וכעת רוצה לעשות דברים טובים ולדאוג לעצמו ולמשפחתו.",טיעוני הצדדים לעונש
63,ME-23-07-27785-36,"לאחר שבחנתי את עניינו של הנאשם שלפניי, אני סבורה כי התנאים הנדרשים לצורך חריגה מן הכלל ולביטול ההרשעה לא התקיימו, מהנימוקים שיפורטו בהמשך.",ביטול הרשעה
64,ME-23-07-27785-36,"בכל הנוגע לסוג העבירות ולנסיבות ביצוען – מחד גיסא, העבירה היא מסוג עוון במדרג חומרה שאינו גבוה ועסקינן באירוע חד פעמי, ומעורבותו של הנאשם באירוע היא מצומצמת.",ביטול הרשעה
65,ME-23-07-27785-36,"זאת, לאחר שהוצא מהכפר על ידי כוחות הביטחון, ומבלי שנטל חלק אקטיבי בהתפרעות.",ביטול הרשעה
66,ME-23-07-27785-36,"מאידך גיסא, מדובר בהתפרעות במדרג חומרה גבוה ביותר, בין היתר, בשל המעורבים הרבים בהתפרעות ועוצמתה.",ביטול הרשעה
67,ME-23-07-27785-36,"כך שכל אדם נוסף שנמצא בכפר הקשה על פעולות כוחות הביטחון במקום, שאף נדרשו לקצין שהוציא את הנאשם מהכפר, כאמור.",ביטול הרשעה
68,ME-23-07-27785-36,"כמו כן, הנאשם נכנס לכפר בשעה שההתפרעות היתה בעיצומה כשהוא רעול פנים.",ביטול הרשעה
69,ME-23-07-27785-36,"על כן, תנאי זה מתקיים באופן גבולי, ויש צורך ברף ראייתי גבוה על מנת לבסס את הטענה לפגיעה חמורה בשיקום ולעמוד בתנאי השני.",ביטול הרשעה
70,ME-23-07-27785-36,"אשר לתנאי השני, שנקבע בהלכת כתב שעניינו פגיעה חמורה בשיקומו של הנאשם - נקודת המוצא היא כי על ההגנה לשכנע, כי הרשעה בדין תוביל ליצירת נזק קונקרטי וממשי לשיקומו או לעתידו של הנאשם.",ביטול הרשעה
71,ME-23-07-27785-36,"אני סבורה, כי הנאשם לא עמד בנטל להוכיח את הפגיעה הקונקרטית בו.",ביטול הרשעה
72,ME-23-07-27785-36,"לטענת הנאשם, הרשעתו עלולה לחסום את דרכו מלקבל רישיון לעסוק בתיווך, תחום בו החל לעבוד והתקדם בו מאוד, כפי שציין מעסיקו.",ביטול הרשעה
73,ME-23-07-27785-36,"ברם, יש טעם רב בדבריה של ב""כ המאשימה, אשר הפנתה לאתר רשם המתווכים הממשלתי ולדרישות לרישום, לפיהן הרשעה פלילית כשלעצמה אינה פוסלת רישום, אלא הדבר תלוי בסוג העבירה וחומרתה.",ביטול הרשעה
74,ME-23-07-27785-36,"על פניו, לא נראה כי סוג העבירה בה הורשע הנאשם רלוונטית לעניין זה.",ביטול הרשעה
75,ME-23-07-27785-36,"מכל מקום, חזקה כי הגורמים המוסמכים יתנו דעתם למכלול נסיבות העניין בעת שתיבחן בקשתו של הנאשם.",ביטול הרשעה
76,ME-23-07-27785-36,"בנוסף, במקרה דנן לא התבקשה הפנייתו של הנאשם לשירות המבחן, ואין המלצה בעניין זה.",ביטול הרשעה
77,ME-23-07-27785-36,"אשר על כן, החלטתי שלא לבטל את הרשעת הנאשם.",ביטול הרשעה
78,ME-23-07-27785-36,"בהתאם לסעיף 40ב לחוק, העיקרון המנחה בענישה הוא הלימה, קרי: יחס הולם בין חומרת מעשה העבירה ונסיבותיו ומידת אשמו של הנאשם, לבין סוג ומידת העונש המוטל עליו.",מתחם העונש ההולם
79,ME-23-07-27785-36,"בקביעת מתחם העונש ההולם, על בית המשפט להתחשב בערך החברתי שנפגע, במידת הפגיעה בו, במדיניות הענישה הנהוגה ובנסיבות הקשורות לביצוע העבירה.",מתחם העונש ההולם
80,ME-23-07-27785-36,"הערכים החברתיים המוגנים העומדים בבסיס העבירה בה הורשע הנאשם, הם שמירת החיים ושלמות הגוף, הגנה על שלום הציבור, על ביטחונו ועל מי שאמונים על אכיפתו, וכן השמירה על הסדר הציבורי.",מתחם העונש ההולם
81,ME-23-07-27785-36,"אשר לנסיבות ביצוע העבירה, שקלתי כי ככל שמדובר בנאשם, לא קדם לביצוע העבירה תכנון כלשהו.",מתחם העונש ההולם
82,ME-23-07-27785-36,"כפי שנקבע בהכרעת הדין, הנאשם נסע מביתו לכפר ביום שבת בצהריים באופן ספונטני ובבהילות, לאחר שראה בקבוצת וואטסאפ שבה הוא חבר הודעה מטעם רועי צאן שנמצאים סמוך לכפר, לפיה הם מותקפים וזקוקים לעזרה.",מתחם העונש ההולם
83,ME-23-07-27785-36,"אולם, עם הגעתו של הנאשם למקום, הוא החליט  להצטרף למתפרעים ונכנס עמם אל תוך הכפר.",מתחם העונש ההולם
84,ME-23-07-27785-36,"כמו כן, חרף אופיים הספונטני של מעשיו, הרי שהנאשם דאג לכסות את פניו באמצעות חולצה שקשר על ראשו, ובכך ישנו אלמנט מסוים של תכנון.",מתחם העונש ההולם
85,ME-23-07-27785-36,"שקלתי גם כי חלקו היחסי של הנאשם בביצוע העבירה אינו מרכזי, שכן מלבד עצם נוכחותו בלב הכפר בעת ההתפרעות, לא הוכח שהוא נקט בפעולה אקטיבית כלשהי.",מתחם העונש ההולם
86,ME-23-07-27785-36,"עם זאת, ניתן לומר כי נוכחותו במקום בעת ההתפרעות הוסיפה לקושי של כוחות הביטחון בהתמודדות עם ההתפרעות, והדבר נלמד גם מכך שחייל צה""ל נאלץ ללוות בעצמו את הנאשם אל מחוץ לכפר.",מתחם העונש ההולם
87,ME-23-07-27785-36,"הנאשם נעצר בלב הכפר כשהוא רעול פנים, כאשר מסביבו מתחולל אירוע שקשה להפריז בחומרתו.",מתחם העונש ההולם
88,ME-23-07-27785-36,"בצהריי היום, עשרות יהודים רעולי פנים נכנסו לתוככי הכפר והתפרעו בו, יידו אבנים לעבר בתים ורכבים, ניסו להצית בתים, בוצע ירי לעבר בית, ונגרם נזק לבתים ולכלי רכב.",מתחם העונש ההולם
89,ME-23-07-27785-36,"תושבי הכפר, וביניהם המתלוננים שהעידו במסגרת פרשת התביעה, העידו אודות הפחד והאימה שחשו בזמן האירועים, ואך במזל האירוע לא הסתיים באובדן חיים.",מתחם העונש ההולם
90,ME-23-07-27785-36,"מכאן, שהן ביחס לנזק שנגרם והן ביחס לנזק הפוטנציאלי שיכול היה להיגרם מביצוע העבירה, מדובר בפגיעה ברף גבוה, אשר מחייבת הטלת ענישה שיהיה בה כדי להרתיע מפני השתתפות באירועים מסוג זה.",מתחם העונש ההולם
91,ME-23-07-27785-36,"אשר לענישה הנוהגת, בהיותה עבירה מסוג עוון, מטבע הדברים מירב כתבי האישום בגינה נדונים לפני בית משפט שלום.",מתחם העונש ההולם
92,ME-23-07-27785-36,להלן יוצגו מספר דוגמאות לפסקי דין המבטאים את מדיניות הענישה במקרים דומים לזה שבו עסקינו:,מתחם העונש ההולם
93,ME-23-07-27785-36,"לאחר שהבאתי בחשבון את הערכים החברתיים שנפגעו כתוצאה ממעשיו של הנאשם, את מדיניות הענישה הנוהגת ואת הנסיבות הקשורות בעבירה, ובשים לב לכך שמדובר בהתפרעות במדרג חומרה גבוה עד מאוד, ומנגד חלקו של הנאשם בהתפרעות הוא שולי ולא נזקפו לחובתו עבירות נלוות, ונסיבות הגעתו לזירה היו לסייע ולא להתפרע, ורק בדיעבד בחר לעטות רעלה ולהיכנס לכפר כאשר ההתפרעות בעיצומה, ולאחר זמן לא רב הוצא ממנו, אני מעמידה את מתחם העונש ההולם על חודשיים מאסר שיכול שירוצו בעבודות שירות ועד 10 חודשי מאסר בפועל.",מתחם העונש ההולם
94,ME-23-07-27785-36,"אשר לנסיבות שאינן קשורות לביצוע העבירה, לקולה שקלתי, כי הנאשם כיום צעיר רווק בן 24, אשר היה חייל בצה""ל לקראת סיום תקופה השירות, בן 22 בעת ביצוע העבירה.",העונש המתאים
95,ME-23-07-27785-36,"עוד שקלתי, כי הנאשם, אשר זוכה מהעבירות שיוחסו לו בכתב האישום, היה עצור מאחורי סורג ובריח תקופה משמעותית של 5 חודשים, ולאחר מכן היה תחת תנאים מגבילים שונים לאורך התקופה בה נוהל המשפט, בין היתר, לתקופה של למעלה מארבעה חודשים במעצר באיזוק אלקטרוני.",העונש המתאים
96,ME-23-07-27785-36,"שקלתי גם כי הנאשם בדבריו האחרונים לקח אחריות למעשיו, הביע חרטה עליהם ואמר שכיום הוא מצטער שהגיע לכפר והשתתף בהתפרעות.",העונש המתאים
97,ME-23-07-27785-36,"הנאשם בחר לנהל הליך הוכחות, וזאת כמובן אין לזקוף לחובתו, וביתר שאת משניהול ההליך הוביל לזיכויו מהעבירות החמורות מאוד שיוחסו לו.",העונש המתאים
98,ME-23-07-27785-36,"הוספתי ושקלתי, כי הנאשם נעדר עבר פלילי.",העונש המתאים
99,ME-23-07-27785-36,מצאתי גם לנכון להתחשב בכך שהנאשם היה היחיד מבין עשרות המשתתפים בהתפרעות החמורה אשר נתן את הדין.,העונש המתאים
100,ME-23-07-27785-36,"אמנם, לא הוצגו לפניי ראיות שמאפשרות לקבוע שהתקיימה בעניינו של הנאשם אכיפה בררנית מכוונת.",העונש המתאים
101,ME-23-07-27785-36,"עם זאת, העובדה שכוחות הביטחון נכחו בזמן אמת בכפר, בו התחוללו עבירות חמורות ביותר, ובסופו של דבר נעצר הנאשם בלבד הגם שבסמוך אליו עמדו עוד שלושה מעורבים באותה התפרעות, היא בעייתית.",העונש המתאים
102,ME-23-07-27785-36,"עוד יש לשקול שיקולי  התרעת היחיד והרתעת הרבים, שכן למרבה הצער, אין מדובר באירוע בודד וחריג.",העונש המתאים
103,ME-23-07-27785-36,"מכאן שמשיקולי הרתעה, והיעדר המלצה שיקומית טיפולית היה מקום למקם את עונשו של הנאשם בחלק העליון של הרף התחתון של מתחם העונש ההולם ולגזור עליו מספר לא מבוטל של חודשי מאסר בעבודות שירות.",העונש המתאים
104,ME-23-07-27785-36,"עם זאת, לאור תקופת המעצר והמעצר באיזוק, העובדה שהוא היחיד שהועמד לדין, התנהלותו החיובית לאחר מעצרו, שאיפותיו לנהל אורח חיים נורמטיבי ולעבוד בתחום התיווך, החלטתי למקם את עונשו בחלק הנמוך ביותר של מתחם העונש ההולם.",העונש המתאים
105,ME-23-07-27785-36,"אשר על כן, אני מטילה על הנאשם את העונשים, כדלהלן:",העונש המתאים
106,ME-23-07-27785-36,"חודשיים מאסר בפועל (בניכוי ימי מעצרו), כך שהנאשם סיים לרצות את עונשו, ולא ישוב אל בין כותלי שב""ס.",העונש המתאים
107,ME-23-07-27785-36,"4 חודשי מאסר על תנאי, הנאשם לא ירצה עונש זה אלא יעבור עבירת התפרעות בתוך שנתיים מהיום.",העונש המתאים
108,ME-23-07-27785-36,זכות ערעור לבית המשפט העליון בתוך 45 יום מהיום.,העונש המתאים
109,ME-23-07-27785-36,"5129371ניתן היום, כ""ו טבת תשפ""ה, 26 ינואר 2025, בנוכחות הצדדים.",העונש המתאים
110,ME-23-07-27785-36,54678313,העונש המתאים
111,ME-23-07-27785-36,"בעניין עריכה ושינויים במסמכי פסיקה, חקיקה ועוד באתר נבו – הקש כאן",   					
