,verdict,text,part
0,ME-23-01-47450-742,"באמצעות עו""ד גבי פאר, פמ""מ (פלילי)",מדינת ישראל
1,ME-23-01-47450-742,"על-ידי ב""כ עו""ד איהב ג'לג'ולי",הנאשם
2,ME-23-01-47450-742,"חוק העונשין, תשל""ז-1977: סע'  144(א)",הנאשם
3,ME-23-01-47450-742,"הנאשם הורשע, במסגרת הסדר דיוני, בעובדות כתב אישום מתוקן בעבירת החזקת נשק, תחמושת ואביזרי נשק, לפי סעיף 144(א) רישא וסיפא לחוק העונשין, תשל""ז-1977.",גזר דין
4,ME-23-01-47450-742,"כמפורט בעובדות כתב האישום המתוקן, ביום 5.1.23 החזיק הנאשם ברכבו בעיר קלנסווה מאחורי מושב הנהג על רצפת הרכב בתוך תיק שהכיל שני כלי נשק מסוג תת מקלע מאולתר ובהם שתי מחסניות ריקות מתאימות  ו-62 כדורי תחמושת תואמת.",גזר דין
5,ME-23-01-47450-742,הנאשם הופנה בהסכמה לתסקיר.,תסקיר שירות המבחן
6,ME-23-01-47450-742,"הנאשם כבן 24, לומד בקורס קבלן שיפוצים, עובד כעוזר בניין מקצועי בתחום עבודות הגמר, מחוות דעת מעבידו עולה כי שבע רצון מעבודתו, הנאשם עובד מסור ומקצועי שמיועד לקידום.",תסקיר שירות המבחן
7,ME-23-01-47450-742,"הנאשם נעדר עבר פלילי, במסגרת הליך המעצר הומלץ על שחרורו, הנאשם היה נתון בפיקוח מעצרים, השתלב בטיפול קבוצתי, גילה מחויבות ואחריות והגיע באופן רציף למפגשי הקבוצה.",תסקיר שירות המבחן
8,ME-23-01-47450-742,"הנאשם צמצם מאחריותו למיוחס לו, לדבריו, תקופה קצרה עובר לאירוע, הכיר חברים חדשים שידע שהם מנהלים אורח חיים שולי, לטענתו הסיע אותם ברכבו אך לא היה מודע לתכולת התיק.",תסקיר שירות המבחן
9,ME-23-01-47450-742,לדבריו חבריו נעצרו אתו ומאז נותק ביניהם הקשר.,תסקיר שירות המבחן
10,ME-23-01-47450-742,"בצד זאת, גילה מודעות לבחירותיו הבעייתיות שהובילו למעורבותו בעבירה.",תסקיר שירות המבחן
11,ME-23-01-47450-742,"הנאשם הודה כי מתנהל בדפוסים מרצים ומתקשה בהפעלת שיקול דעת מתאים, שירות המבחן התרשם מנזקקות טיפולית בולטת ועל כן בא בבקשת דחייה לצורך המשך שילוב הנאשם בטיפול ייעודי בתחום צעירים בסיכון.",תסקיר שירות המבחן
12,ME-23-01-47450-742,"בתסקירו המשלים (3.12.24) סקר שירות המבחן את התקדמותו הטיפולית של הנאשם, הנאשם שולב בקבוצה לצעירים עוברי חוק המשלבת טיולים ושהייה בשטח ככלי טיפולי, הגיע למפגשים הקבוצתיים בקביעות, גילה רצינות ומסירות ומבטא ערכים חברתיים חיוביים ונורמטיביים.",תסקיר שירות המבחן
13,ME-23-01-47450-742,"הנאשם מצא בקבוצה מקור תמיכה משמעותי אך עדיין ניכר פער בין מעשיו לבין תפקודו התקין, ולהערכת גורמי הטיפול התקדמות בטיפול תפחית את רמת מסוכנותו.",תסקיר שירות המבחן
14,ME-23-01-47450-742,"לאור ההליך הטיפול התחזקה התרשמות שירות המבחן כי הנאשם נעדר דפוסים עברייניים מושרשים, הטיפול עונה על צרכיו הטיפוליים של הנאשם ומפחית את הסיכון מצדו.",תסקיר שירות המבחן
15,ME-23-01-47450-742,"לפיכך באו בהמלצה טיפולית להעמידו בצו מבחן ולהטיל עליו מאסר בדרך של עבודות שירות, במידה ויוטל עליו מאסר בפועל סבור שירות המבחן כי הדבר עשוי לגרום לרגרסיה בתפקודו החיובי ולחשוף אותו לאוכלוסייה שולית.",תסקיר שירות המבחן
16,ME-23-01-47450-742,"ב""כ המאשימה, עו""ד גבי פאר, עמד בטיעוניו על חומרת עבירות הנשק, הערכים המוגנים שנפגעו ופוטנציאל הנזק שעלול היה להיגרם מהחזקת נשק בלתי חוקי.",תמצית הטיעונים לעונש
17,ME-23-01-47450-742,"לשיטת המאשימה, מדובר במעשה החזקת נשק חמור הגובל בעבירת נשיאה, כולל תכנון מוקדם, הנשק הוחזק שלא בסמוך לבית הנאשם, סוג הנשק כולל שני כלי נשק התקפיים ותחמושת מתאימה, פגיעת מעשי הנאשם בערכים המוגנים היא ברף גבוה.",תמצית הטיעונים לעונש
18,ME-23-01-47450-742,"עוד נטען, שמתסקיר הנאשם עולה שנוטל אחריות חלקית על המעשים, לדבריו לא ידע מה הכיל התיק שהיה שייך לשני חבריו.",תמצית הטיעונים לעונש
19,ME-23-01-47450-742,לפיכך עותרת המאשימה למתחם עונשי הנע בין 40-60 חודשי מאסר וענישה נלווית של מאסר על תנאי וקנס.,תמצית הטיעונים לעונש
20,ME-23-01-47450-742,"אשר לנאשם, נטען כי מדובר בבחור צעיר, ללא עבר פלילי, מתסקירו עולים פערים משמעותיים בין החלקים המתפקדים באישיותו לבין המיוחס לו בכתב האישום.",תמצית הטיעונים לעונש
21,ME-23-01-47450-742,הנאשם מתקשה להציב לו ולחבריו גבולות ומטשטש את חומרת התנהגותו.,תמצית הטיעונים לעונש
22,ME-23-01-47450-742,"שירות המבחן התמקד בסקירת הליכי הטיפול אך לא טיפל בעמדת הנאשם באשר למיוחס לו, המאשימה מבקשת שלא לאמץ את המלצת שירות המבחן, ליתן משקל משמעותי לשיקולי הרתעה ולמקם את עונשו של הנאשם בתחתית המתחם.",תמצית הטיעונים לעונש
23,ME-23-01-47450-742,"ב""כ הנאשם, עו""ד ג'לג'ולי, ביקש לאמץ את המלצת שירות המבחן ולהימנע מלהטיל על הנאשם עונש מאסר בפועל.",תמצית הטיעונים לעונש
24,ME-23-01-47450-742,"לדבריו הנאשם אינו בעל הנשק, חבריו שנעצרו איתו בעלי עבר פלילי, והוא נשא באחריות על החזקת הנשק מאחר שנמצאו ברכבו.",תמצית הטיעונים לעונש
25,ME-23-01-47450-742,עוד נטען כי הנשק הוחזק במשך זמן קצר מאחר שנתפסו סמוך לבית החבר.,תמצית הטיעונים לעונש
26,ME-23-01-47450-742,"אשר לתסקירים, נטען כי התמונה המשתקפת מהם חיובית, הנאשם שהה 5 חודשים במעצר ולאחר מכן תקופה ממושכת בתנאי פקא""ל.",תמצית הטיעונים לעונש
27,ME-23-01-47450-742,"הנאשם שיתף פעולה באופן מלא עם שירות המבחן, הקפיד להגיע למפגשים ועבר הליך שיקום רציני ומוצלח.",תמצית הטיעונים לעונש
28,ME-23-01-47450-742,"על כן סבור שראוי לסטות בעניינו לקולא מהמתחם, הנאשם לומד ועובד והתרחק מחברה שולית.",תמצית הטיעונים לעונש
29,ME-23-01-47450-742,"הנאשם בדברו האחרון הודה שטעה ולמד מטעותו, מאז ששוחרר ממעצר ניצל את התקופה כדי להתקדם בעבודה ובהליך הטיפולי ולהיות אדם טוב יותר.",תמצית הטיעונים לעונש
30,ME-23-01-47450-742,"לאחר שבחנתי את נסיבות מעשי הנאשם, מידת הפגיעה בערכים המוגנים ומדיניות הענישה הנוהגת, אני קובעת מתחם ענישה שנע בין 30-52 חודשי מאסר.",מתחם העונש ההולם
31,ME-23-01-47450-742,"הנאשם כבן 23, ללא עבר פלילי, נעצר בגין תיק זה, שהה חמישה חודשים במעצר ממש ולאחר מכן תקופה ארוכה בתנאי פקא""ל, בין לבין הוקלו תנאיו, הותר לו לצאת לעבודה, הנאשם לומד ועובד בתחום בניין ושיפוצים וזוכה להערכת מעבידו (ר' אסופת מסמכים נ/1).",גזירת העונש המתאים לנאשם
32,ME-23-01-47450-742,"הנאשם שולב בטיפול שירות מבחן כבר בהליך המעצר, השתלב בקבוצות טיפוליות, שיתף פעולה והגיע למפגשים בקביעות.",גזירת העונש המתאים לנאשם
33,ME-23-01-47450-742,"שירות המבחן התרשם מנאשם נעדר דפוסים עברייניים שבתקופת ביצוע העבירה היה מעורב בחברה שולית, התקשה להציב גבולות ופעל באופן שגוי.",גזירת העונש המתאים לנאשם
34,ME-23-01-47450-742,"הנאשם נטל אחריות חלקית ביותר על מעשיו, טען שהנשק שייך לחבריו שנסעו איתו ולא היה מודע לתכולת התיק.",גזירת העונש המתאים לנאשם
35,ME-23-01-47450-742,"יש טעם רב בטיעוני המאשימה, כי שירות המבחן לא העמיק בסוגיית יחסו של הנאשם לעבירה גם בשלבים מתקדמים של הליכי הטיפול.",גזירת העונש המתאים לנאשם
36,ME-23-01-47450-742,"בצד זאת, ניכר שהנאשם נתרם מהטיפול ומבטא שאיפות נורמטיביות, הנאשם מגלה מוטיבציה טיפולית במשך תקופה ארוכה, עובד ומנהל אורח חיים יציב,  הסיכון הנשקף ממנו להישנות ביצוע עבירות נשק פחת, והסיכוי כי ישתקם בעתיד יתחזק.",גזירת העונש המתאים לנאשם
37,ME-23-01-47450-742,"באיזון הנדרש בין השיקולים השונים, חומרת מעשיו ושיקולי הרתעת הרבים ומנגד גילו הצעיר של הנאשם, עברו הנקי והתקדמות טיפולית שמעידה על סיכויי שיקום מצאתי מקום לחריגה מסוימת ממתחם הענישה, לא נעלמה מעיניי הערכת שירות המבחן כי עונש מאסר בפועל עלול להביא לנסיגה בתפקודו, יש לקוות שהנאשם ישכיל להשתמש בכלים שקיבל במסגרת הטיפול גם בתקופת מאסרו.",גזירת העונש המתאים לנאשם
38,ME-23-01-47450-742,"אשר על כן, אני גוזרת על הנאשם את העונשים הבאים:",גזירת העונש המתאים לנאשם
39,ME-23-01-47450-742,24 חודשי מאסר בפועל בניכוי ימי מעצרו  5.1.23-9.6.23.,גזירת העונש המתאים לנאשם
40,ME-23-01-47450-742,מאסר על תנאי בן 10 חודשים לבל יעבור הנאשם עבירת נשק מסוג פשע תוך 3 שנים מיום שחרורו ממאסר.,גזירת העונש המתאים לנאשם
41,ME-23-01-47450-742,"קנס בסך 6,000 ₪ או 30 ימי מאסר.",גזירת העונש המתאים לנאשם
42,ME-23-01-47450-742,הקנס ישולם בחמישה תשלומים שווים ורצופים החל מיום 5.6.25,גזירת העונש המתאים לנאשם
43,ME-23-01-47450-742,"מאפשרת לנאשם להפקיד עד ליום 5.6.25 סך של 10,000 ₪ לטובת שחרור רכבו.",גזירת העונש המתאים לנאשם
44,ME-23-01-47450-742,לא יופקד הכסף- יחולט הרכב ל.ז 38699301 לטובת המדינה.,גזירת העונש המתאים לנאשם
45,ME-23-01-47450-742,לצורך הבטחת התייצבותו תעמודנה הערבויות בתיק המעצר שיושבו לאחר מכן למפקיד.,גזירת העונש המתאים לנאשם
46,ME-23-01-47450-742,5129371זכות ערעור לבית המשפט העליון תוך 45 יום.,גזירת העונש המתאים לנאשם
47,ME-23-01-47450-742,"ניתן היום,  ח' ניסן תשפ""ה, 06 אפריל 2025, במעמד הצדדים.",גזירת העונש המתאים לנאשם
