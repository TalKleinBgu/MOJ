,verdict,text,part
0,ME-23-05-22405-620,באמצעות פרקליטות מחוז ירושלים (פלילי),מדינת ישראל
1,ME-23-05-22405-620,"על ידי ב""כ עו""ד איליה אביחי",מדינת ישראל
2,ME-23-05-22405-620,"נדים אבו נ'גמה (עציר), ת""ז xxxxxxxxx",הנאשם
3,ME-23-05-22405-620,"על ידי ב""כ עו""ד יוסי זילברברג",הנאשם
4,ME-23-05-22405-620,"חוק העונשין, תשל""ז-1977: סע'  40ב, 144(א), 244, 329(א)(1), 340א(ב)(1), 413ה",הנאשם
5,ME-23-05-22405-620,פקודת מס הכנסה [נוסח חדש] - לא מרובד,הנאשם
6,ME-23-05-22405-620,"חוק מס ערך מוסף, תשל""ו-1975",הנאשם
7,ME-23-05-22405-620,"הנאשם הורשע לאחר שמיעת ראיות, בהכרעת דין מפורטת שניתנה ביום 15.5.24, בשתי עבירות של חבלה בכוונה מחמירה לפי סעיף 329(א)(1) לחוק העונשין, התשל""ז-1977 (להלן: ""החוק""), בעבירה של נשיאה והובלה של נשק לפי סעיף 144(א) לחוק, בשתי עבירות של ירי במקום מגורים לפי סעיף 340א(ב)(1) לחוק, בעבירה של היזק במזיד לרכב לפי סעיף 413ה לחוק, ובעבירה של שיבוש מהלכי משפט לפי סעיף 244 לחוק.",רקע
8,ME-23-05-22405-620,"על פי עובדות כתב האישום, ביום 21.4.23 בסביבות השעה 20:00, בסמוך לביתו של הנאשם, ברחוב המפקד בשכונת אבו-טור בירושלים (להלן: ""המקום""), פרצה קטטה בין ילדי משפחת הנאשם לבין ילדי משפחת הדיה המתגוררים מול בית הנאשם.",רקע
9,ME-23-05-22405-620,"על רקע הקטטה, יצא הנאשם מביתו, ירד במדרגות המפרידות בין ביתו לבין המקום (להלן: ""המדרגות"") וזאת כשהוא מצויד באקדח ותחמושת שבכוחם להמית.",רקע
10,ME-23-05-22405-620,"מספר דקות לאחר מכן, טען הנאשם את האקדח וירה מספר פעמים כשידו פונה כלפי מעלה.",רקע
11,ME-23-05-22405-620,"באותה העת ניסו המתלונן, טוויל ונוספים אשר שהו במקום, להפריד בין הצדדים, לקחת את האקדח מידיו של הנאשם ולהכניסו חזרה לביתו על מנת להרגיע את הסכסוך, והנאשם חזר לביתו.",רקע
12,ME-23-05-22405-620,"מספר דקות לאחר מכן, יצא הנאשם מביתו פעם נוספת וירד במדרגות לעבר המקום.",רקע
13,ME-23-05-22405-620,"בשלב זה, טען הנאשם את האקדח וירה מספר יריות באוויר.",רקע
14,ME-23-05-22405-620,"מיד לאחר מכן, הוריד הנאשם את ידו וכיוון את הנשק לעבר האנשים אשר עמדו במרחק של מספר מטרים בודדים ממנו וירה לעברם מספר יריות נוספות.",רקע
15,ME-23-05-22405-620,"המתלונן, אשר עמד במרחק של כשישה מטרים בלבד מהנאשם, נפגע מן הירי באזור כתף שמאל.",רקע
16,ME-23-05-22405-620,"טוויל, אשר עמד במרחק של כשבעה מטרים בלבד מהנאשם, נפגע מן הירי ברגלו הימנית ונפל לרצפה.",רקע
17,ME-23-05-22405-620,"כמו כן, פגע הנאשם בחלון רכב מסוג סקודה ל.ז.",רקע
18,ME-23-05-22405-620,"260-68-001 אשר חנה במקום וגרם לשבר בחלון הרכב (להלן: ""רכב הסקודה"").",רקע
19,ME-23-05-22405-620,"בשל הפגיעה, נגרמו למתלונן פגיעות עם חורי כניסה ויציאה בקדמת כתף שמאל ובגבו בצד שמאל, המתלונן אושפז בבית החולים ""הדסה"" עין כרם ונדרש לטיפול עם החדרת נקז וניתוח לשחרור הריאה השמאלית התחתונה.",רקע
20,ME-23-05-22405-620,"בנוסף, לטוויל נגרמו פגיעות בירך ימין, הכוללות חורי כניסה ויציאה עם שבר פתוח שגרם לקטיעת עורק הירך.",רקע
21,ME-23-05-22405-620,"לשם טיפול בפגיעה, טוויל אושפז בבית החולים ""שערי צדק"" ונדרש לניתוח כירורגי שבמהלכו הוכנס שתל לירכו.",רקע
22,ME-23-05-22405-620,"בהמשך לאירוע המתואר לעיל, נעצר הנאשם ביום 21.4.23 לחקירה.",רקע
23,ME-23-05-22405-620,"באותו היום, במסגרת החקירה הפלילית נערך תרגיל חקירה בין הנאשם לבין זכריא אבו נג'מה (להלן: ""זכריא"").",רקע
24,ME-23-05-22405-620,"במסגרת תרגיל החקירה, פנה הנאשם וביקש מזכריא כי לאחר שחרורו ממעצר ידאג לשרוף את הבגדים שלבש הנאשם בעת האירוע.",רקע
25,ME-23-05-22405-620,"כמו כן, ביקש הנאשם מזכריא להעביר מסר לבני משפחתו כי המצלמות נתפסו ובכוונתו להכחיש את זהותו.",רקע
26,ME-23-05-22405-620,"בנוסף, ביקש הנאשם לברר האם נשלחו אנשים לפצועים וזאת כדי למנוע את הפללתו.",רקע
27,ME-23-05-22405-620,"בתגובה לכך, זכריא אמר לנאשם כי אם ישוחרר, יסדר לנאשם את המצב.",רקע
28,ME-23-05-22405-620,"על פי האמור בכתב האישום, במעשיו המתוארים לעיל, נשא הנאשם נשק בלא רשות על פי דין, וירה מנשק חם באזור מגורים באופן שיש בירי כדי לסכן חיי אדם.",רקע
29,ME-23-05-22405-620,כמו כן במעשיו המתוארים לעיל גרם הנאשם חבלה חמורה לאדם שלא כדין בכוונה להטיל באדם נכות או מום או לגרום לו חבלה חמורה וכן הרס במזיד חלק מרכב.,רקע
30,ME-23-05-22405-620,"בנוסף, עשה הנאשם דבר בכוונה למנוע או להכשיל הליך שיפוטי או להביא לידי עיוות דין.",רקע
31,ME-23-05-22405-620,"יוער, כי לצד הרשעתו בעובדות כתב האישום, כאמור, נקבע בהכרעת הדין, ואף לא הייתה על כך מחלוקת בין הצדדים, כי לא היה בין הנאשם למתלונן ולטוויל סכסוך קודם, ולא הייתה לו כוונה לפגוע דווקא בהם.",רקע
32,ME-23-05-22405-620,"זאת, הגם שנקבע שהנאשם ידע שכתוצאה מהירי שביצע לאוויר ולעבר האנשים הרבים שהתגודדו ברחוב, ישנה הסתברות גבוהה מאוד לפגיעה במי מהם (פסקה 108 להכרעת הדין).",רקע
33,ME-23-05-22405-620,"ב""כ המאשימה הגיש את גיליון הרישום הפלילי של הנאשם (ת/1), אשר ממנו עולה כי לנאשם הרשעה קודמת משנת 2016 בעבירות זיוף ומרמה לפי פקודת מס הכנסה וחוק מס ערך מוסף, אשר בגינה נדון למאסר בפועל לתקופה של 15 חודשים לצד הטלת מאסר על תנאי וקנס בסך 75,000 ₪.",ראיות לעונש
34,ME-23-05-22405-620,"כמו כן הפנה ב""כ המאשימה לתסקיר נפגע העבירה.",ראיות לעונש
35,ME-23-05-22405-620,"מתסקיר נפגע עבירה בעניינו של המתלונן עולה, כי המתלונן בן 36 שנים, נשוי ואב לשלושה ילדים בני 3 עד 12 שנים.",תסקיר נפגע עבירה
36,ME-23-05-22405-620,"שירות המבחן התרשם מתמונת נזק חמורה ומורכבת, בהתחשב בפערים המשמעותיים בין חייו טרם הפגיעה ולאחריה.",תסקיר נפגע עבירה
37,ME-23-05-22405-620,"המתלונן סיפר לשירות המבחן, שהוא עוקב אחר ההתפתחויות בהליך המשפטי, והוא חש כאב מכך שהנאשם אינו מכיר באחריותו לפגיעה בו ולהשלכותיה.",תסקיר נפגע עבירה
38,ME-23-05-22405-620,"המתלונן מסר, כי טרם הפגיעה עבד כשף במסעדות יוקרה וחווה סיפוק, משמעות וגאווה בעבודתו.",תסקיר נפגע עבירה
39,ME-23-05-22405-620,"הוא הדגיש, כי חייו קודם לפגיעה התאפיינו באיכות חיים גבוהה ורווחה חומרית ונפשית, הכוללת שיגרת בילויים ופעילויות ספורט.",תסקיר נפגע עבירה
40,ME-23-05-22405-620,"עוד מסר, כי קודם לפגיעה ולהשלכותיה חווה את הדינמיקה הזוגית והמשפחתית כחיובית ונעימה, אך כיום ועל רקע השינוי במצבו הפיזי והנפשי חלה התדרדרות ביחסים.",תסקיר נפגע עבירה
41,ME-23-05-22405-620,"ביחס לפגיעה, המתלונן תיאר, כי ביום האירוע חגג את עיד אל פיטר והתארח עם ילדיו אצל הוריו.",תסקיר נפגע עבירה
42,ME-23-05-22405-620,"כשהיה בדרכו הביתה ראה את הקטטה המתוארת בכתב האישום ועצר במקום, מתוך כוונה ורצון להרגיע את הרוחות ולמנוע הסלמה ונפגעים.",תסקיר נפגע עבירה
43,ME-23-05-22405-620,"בעת שניסה להפריד בין הצדדים המתקוטטים הוא שמע לפתע יריות וחווה רעד ביד ועליה בחום בגוף, אולם בשלב הראשון לא הבין עדיין כי נפגע מהירי, עד שהבחין בקילוח הדם מידו.",תסקיר נפגע עבירה
44,ME-23-05-22405-620,"כאשר הבחין בכך, חווה באחת פחד ממשי ואימה על חייו,  ולאחר מכן נפל על הרצפה ואיבד הכרה.",תסקיר נפגע עבירה
45,ME-23-05-22405-620,"צוין, כי המתלונן פונה לבית החולים כשהוא מחוסר הכרה, כאשר ממסמך סיכום אשפוז מבית חולים ""הדסה"" עין כרם עולה שהוא התקבל לבית החולים ביום 21.4.23 עקב פציעת ירי בכתף ושוחרר לביתו ביום 3.5.23, וכי במהלך אשפוזו בבית החולים שהה במחלקה לטיפול נמרץ לצורך השגחה, טופל עם החדרת נקז ועבר ניתוח של קילוף מעטפת הריאה השמאלית.",תסקיר נפגע עבירה
46,ME-23-05-22405-620,"אשר לנזקיו- עלה, כי תחום נזק משמעותי קשור בפער בין חייו קודם לפגיעה לבין חייו לאחריה מבחינת עצם ההוויה המאפיינת אותו.",תסקיר נפגע עבירה
47,ME-23-05-22405-620,"באופן פתאומי ולא צפוי ועל רקע אירוע וסכסוך שהוא עצמו אינו חלק ממנו, השתנה באופן קיצוני מסלול חייו ותכניותיו לעתיד.",תסקיר נפגע עבירה
48,ME-23-05-22405-620,"בולטת חווית אובדן קשה ומורכבת הכוללת את האובדן התפקודי, אובדן היציבות בחייו, אובדן קורת גג וחווית עצמאות.",תסקיר נפגע עבירה
49,ME-23-05-22405-620,"תחום נזק משמעותי נוסף קשור בקושי לשוב לתפקוד תעסוקתי מלא, כשמכך נגזרים תחומי נזק נוספים הנוגעים בחוויית התדרדרות המאפיינת את חייו כיום, כשלכך מתווספת גם הפגיעה ברווחתה הכלכלית של משפחתו.",תסקיר נפגע עבירה
50,ME-23-05-22405-620,"מכאן, גם פגיעה בחוויות המשמעות והערך העצמי והגברי שלו כמפרנס למשפחתו.",תסקיר נפגע עבירה
51,ME-23-05-22405-620,"הפגיעה הקשה שעבר אינה מאפשרת לו לשוב לעבודתו, הוא תיאר בהקשר לכך את הכאבים הכרוניים בידו ואת קוצר הנשימה ממנו הוא סובל בשל הפגיעה בריאתו, ושירות המבחן התרשם כי עצם התמודדותו עם שגרת חיים המאופיינת בכאב כרוני, מהווה כשלעצמה תחום נזק משמעותי של פגיעת הנאשם בו.",תסקיר נפגע עבירה
52,ME-23-05-22405-620,"בלט, כי מצבו הרגשי והנפשי ירוד והוא מתקשה להשיב חייו למסלולם.",תסקיר נפגע עבירה
53,ME-23-05-22405-620,"תחום נזק נוסף קשור בפגיעה המשמעותית בדימויו העצמי ובתפיסת זהותו הגברית, כשבעקבות הפגיעה הוא חווה עצמו כחלש, חסר תועלת, חסר אונים ופגיע ואף כמי שמהווה נטל על משפחתו.",תסקיר נפגע עבירה
54,ME-23-05-22405-620,"בעקבות הפגיעה והקושי בתעסוקה הוא אינו יכול לעמוד בתשלומי שכר הדירה, ולכן הוא ובני משפחתו מתגוררים, לסירוגין, בבית הוריו ובבית הורי אשתו, מה שמשליך על חווית היציבות והעצמאות של המשפחה כולה.",תסקיר נפגע עבירה
55,ME-23-05-22405-620,כתחום נזק משמעותי בפני עצמו שירות המבחן התרשם מהשלכות משמעותיות שיש לפגיעה והשפעתה על תפקודו של המתלונן על הדינמיקה הזוגית שלו.,תסקיר נפגע עבירה
56,ME-23-05-22405-620,"כמו כן, שירות המבחן התרשם כי על רקע הפגיעה, המתלונן מתמודד עם תסמינים פוסט טראומתיים, הוא נוטה להתנהל בחשדנות כלפי סובביו, ודרוך כל העת להכין עצמו לתרחיש של פגיעה נוספת.",תסקיר נפגע עבירה
57,ME-23-05-22405-620,"המתלונן אף הציג מסמך סיכום טיפול מיום 16.5.24 החתום על ידי פסיכיאטרית קופת חולים וממנו עולה, כי המתלונן אובחן כסובל מהפרעת הסתגלות, מחרדה ומתגובה דיכאונית, והומלץ לו על טיפול תרופתי ופסיכולוגי.",תסקיר נפגע עבירה
58,ME-23-05-22405-620,"לאור תמונת הנזק הקשה והשלכותיה המשמעותיות, על מנת לאפשר למתלונן לקבל הכרה חברתית ומשפטית בפגיעה בו, וכמסר של לקחת אחריות מצד הנאשם לנזקי הפגיעה, שירות המבחן סבר שראוי ונכון שיינתן למתלונן פיצוי כספי משמעותי בו יוכל להיטיב את מצבו בכל דרך שיבחר.",תסקיר נפגע עבירה
59,ME-23-05-22405-620,"יוער, כי נפגע העבירה טוויל, לא הגיש תלונה, לא העיד בבית המשפט ולא הוגש תסקיר נפגע עבירה בעניינו.",תסקיר נפגע עבירה
60,ME-23-05-22405-620,"ב""כ הנאשם הגיש ""חוות דעת פסיכו-סוציאלית קרימינולוגית"" שהכינה גב' מראם עאזם-נאשף, עובדת סוציאלית וקרימינולוגית המנהלת את ""מרכז בידאיאת"" אשר נותן ""ייעוץ, אבחון וטיפול בעוברי חוק"" (להלן: ""חוות הדעת הפרטית"").",תסקיר נפגע עבירה
61,ME-23-05-22405-620,"בחוות הדעת הפרטית תוארו קורות חייו של הנאשם, ובכלל זה צוין, ביחס למשפחת מוצאו, כי יש לו זוג הורים ושמונה אחים ואחיות, וכי אביו סובל ממחלה קשה ונמצא בטיפול ובמעקב רפואיים אינטנסיביים.",תסקיר נפגע עבירה
62,ME-23-05-22405-620,"אשר למשפחתו הגרעינית צוין, כי הנאשם נשוי ואב לשבעה ילדים בני 4 עד 17 שנים.",תסקיר נפגע עבירה
63,ME-23-05-22405-620,"הנאשם תיאר מצב כלכלי בינוני, שהתדרדר מאז שנעצר.",תסקיר נפגע עבירה
64,ME-23-05-22405-620,"הנאשם השלים 8 שנות לימוד, ולאחר מכן השתלב במעגל העבודה.",תסקיר נפגע עבירה
65,ME-23-05-22405-620,"לאורך השנים עבד כסדרן בסופר מרקט, במפעל זכוכית וכשכיר במחלקת התברואה בעיריית ירושלים, ומזה כחמש שנים עובד ביחד עם אחיו בתחום התברואה בעירייה כקבלני משנה.",תסקיר נפגע עבירה
66,ME-23-05-22405-620,"אשר למצבו הבריאותי- מסר הנאשם, כי עבר שני אירועים לבביים, שהאחרון שבהם לפני כשנתיים, וכיום הוא מטופל תרופתית ומצבו מאוזן.",תסקיר נפגע עבירה
67,ME-23-05-22405-620,"בכל הנוגע להרשעתו הקודמת בגין עבירות זיוף ומרמה משנת 2016, הנאשם הביע חרטה, והוסיף שמאז שחרורו מהכלא ניהל אורח חיים נורמטיבי ושומר חוק.",תסקיר נפגע עבירה
68,ME-23-05-22405-620,"בכל הנוגע ליחסו של הנאשם לעבירות בהליך דנן, נמסר שהוא מודה בכל העבירות המיוחסות לו בכתב האישום מלבד בעבירת החבלה בנסיבות מחמירות.",תסקיר נפגע עבירה
69,ME-23-05-22405-620,"הנאשם תיאר כי בנו הגיע הביתה שותת דם בפניו ואפו, והוא חש כעס ולחץ קיצוניים במיוחד כשהבין שבנו הותקף על ידי שכנים מבוגרים.",תסקיר נפגע עבירה
70,ME-23-05-22405-620,"לדבריו, הוא הגיע למצב כעס קיצוני עד לכדי ""מסך שחור"", ניגש לשכנים בניסיון לברר את סיבת התקיפה של בנו ואז אירעה קטטה והשכנים החלו לזרוק לעברו ולעבר משפחתו אבנים.",תסקיר נפגע עבירה
71,ME-23-05-22405-620,"הנאשם מסר, כי בשלב זה איבד שליטה, עלה לבית ולקח אקדח מקרוב משפחתו, וירה באוויר אך לא פגע באיש, ובכוונתו לערער על הרשעתו בעבירה של חבלה בנסיבות מחמירות.",תסקיר נפגע עבירה
72,ME-23-05-22405-620,"עוד אמר הנאשם, כי קיים סולחה עם המשפחה עמה היה מסוכסך, ולא הצליח לקיים סולחה עם משפחת המתלונן מסיבות שאינן קשורות בו, אך המשפחות שקטות ואין מתחים ביניהן.",תסקיר נפגע עבירה
73,ME-23-05-22405-620,עורכת חוות הדעת הפרטית התרשמה שלנאשם אין דפוסי עבריינות מושרשים ועמדותיו בנושא האלימות חיוביות.,תסקיר נפגע עבירה
74,ME-23-05-22405-620,"עם זאת, סברה כי במצבי לחץ ודחק שנחווים על ידו כקיצוניים, הוא בסיכון לפעול בצורה קיצונית ואלימה.",תסקיר נפגע עבירה
75,ME-23-05-22405-620,"עוד ציינה, כי ההליך המשפטי ומעצרו מאחורי סורג ובריח הרתיעו אותו והוא מגלה נזקקות טיפולית והבנה לצורך ברכישת כלים להתמודדות במצבים דומים, והביע עניין להשתלב בטיפול במסגרת שב""ס או מחוצה לו.",תסקיר נפגע עבירה
76,ME-23-05-22405-620,"בהקשר זה, צוין כי הנאשם מסר כי השתתף וסיים שתי קבוצות בעת מעצרו, אחת בנושא כישורי חיים והשנייה בנושא התמודדות במעצר, וביקש טיפול ייעודי בנושא שליטה בכעסים, אך נמסר לו שאין בטיפול כזה במקום מעצרו.",תסקיר נפגע עבירה
77,ME-23-05-22405-620,"עורכת חוות הדעת עמדה על גורמי הסיכון הבאים בעניינו של הנאשם: הרשעה קודמת, אולם ישנה יחסית ובתחום עבירות אחר; היעדר הפעלת שיקול דעת טרם ביצוע העבירות; חומרת העבירות; נסיבות ביצוע העבירה מלמדות על מאפיינים אימפולסיביים; היעדר כלים להתמודדות עם מצבי לחץ וכעס קיצוניים; היעדר חשיבה על אלטרנטיבות לא אלימות.",תסקיר נפגע עבירה
78,ME-23-05-22405-620,"מנגד, צוינו גם גורמים המלמדים על סיכוי לשיקום: שיתוף פעולה מלא עם עורכת חוות הדעת הפרטית וגילוי ביקורת עצמית; הבנה בדבר נזקקות טיפולית והבעת רצון להשתלב בטיפול; גילוי חרטה על ההסתבכות בעבירות; היעדר עבר בתחום העבירות בהן הורשע; היעדר דפוסי עבריינות מושרשים; היעדר סכסוכים פעילים כיום.",תסקיר נפגע עבירה
79,ME-23-05-22405-620,"יצוין, כי ב""כ המאשימה חקר נגדית את עורכת חוות הדעת, ובין היתר, שאל אותה כיצד כפירתו בעבירת החבלה מתיישבת עם לקיחת אחריות והבעת חרטה עמוקה.",תסקיר נפגע עבירה
80,ME-23-05-22405-620,"עורכת חוות הדעת השיבה שהנאשם אינו מתכחש לכלל מעשיו, אלא אך לשאלת הפגיעה בנפגעי העבירה, כאשר על הקביעה זו בכוונתו לערער.",תסקיר נפגע עבירה
81,ME-23-05-22405-620,"עוד שאל ב""כ המאשימה, כיצד ניתן לומר שמעשיו האלימים של הנאשם מלמדים על אדם נעדר דפוסים עברייניים, ועורכת חוות הדעת מסרה שהיא סבורה שמדובר באובדן שליטה שמצריך טיפול, ומשכך לא ניתן לומר כי הוא בעל דפוסי עבריינות מושרשים.",תסקיר נפגע עבירה
82,ME-23-05-22405-620,"ב""כ המאשימה טען, כי הנאשם ביצע את העבירות בהן הורשע ברגע של כעס וחמימות מוח, לאחר שלא שעה לניסיונות ההרגעה של שכניו, וחזר עם אקדח וירה לעבר ההמון שניסה להפריד בין הצדדים.",טיעוני הצדדים לעונש
83,ME-23-05-22405-620,"כתוצאה מהירי נפצעו שני מעורבים, המתלונן וטוויל, ונגרמו להם נזקים משמעותיים, כפי שעולה גם מתסקיר נפגע העבירה בעניינו של המתלונן.",טיעוני הצדדים לעונש
84,ME-23-05-22405-620,"עוד ציין ב""כ המאשימה, כי נוסף לפציעה ולנזק שנגרם לנפגעי העבירה, הנאשם השתמש בנשק לא חוקי, כאשר אין לו רישיון לנשק וכאשר הנשק עצמו לא נמצא ולא הוסגר.",טיעוני הצדדים לעונש
85,ME-23-05-22405-620,"לאחר שהתייחס לפסיקה לעניין מדיניות הענישה הנוהגת, עתר ב""כ המאשימה לקביעת מתחם עונש הולם הנע בין 10 ל-13 שנות מאסר בפועל, לצד ענישה נלווית הכוללת מאסר על תנאי ופיצוי משמעותי למתלונן כפי שהמליץ שירות המבחן.",טיעוני הצדדים לעונש
86,ME-23-05-22405-620,"אשר למיקום עונשו של הנאשם בתוך המתחם- טען ב""כ המאשימה, כי נוכח עברו הפלילי יש למקם את עונשו בשליש העליון של המתחם, וזאת גם בשים לב לכך שהנאשם לא לקח אחריות, לא הודה ולאחר הכרעת דינו צמצם ממעשיו לפני עורכת חוות הדעת הפרטית.",טיעוני הצדדים לעונש
87,ME-23-05-22405-620,"לפיכך, ביקש ב""כ המאשימה להשית על הנאשם 13 שנות מאסר בפועל לצד ענישה נלוות.",טיעוני הצדדים לעונש
88,ME-23-05-22405-620,"בכל הנוגע לחוות הדעת הפרטית, טען ב""כ המאשימה כי מחקירת עורכת חוות הדעת הפרטית בבית המשפט עלה שגם לפניה הנאשם לא הודה בביצוע העבירות, וצמצם ממעשיו, מה שלא מתיישב עם הבעת החרטה.",טיעוני הצדדים לעונש
89,ME-23-05-22405-620,"כמו כן אף שהנאשם ציין לפני עורכת חוות הדעת הפרטית, כי נעשתה סולחה, זו לא נעשתה עם נפגעי העבירה.",טיעוני הצדדים לעונש
90,ME-23-05-22405-620,"עוד טען ב""כ המאשימה, שיש לתת משקל נמוך עד כדי אפסי לחוות הדעת הפרטית, אשר הוגשה מבלי שהנאשם ביקש להפנותו לשירות המבחן.",טיעוני הצדדים לעונש
91,ME-23-05-22405-620,"מנגד, טען ב""כ הנאשם שהעבירה בוצעה על רקע כניסתו של בנו הקטן של הנאשם לבית כשפניו זבי דם, וברגע של איבוד עשתונות לקח מדודו את אקדחו וביצע את המעשים בגינם הורשע.",טיעוני הצדדים לעונש
92,ME-23-05-22405-620,"ביחס להרשעת הנאשם בעבירה של נשיאת נשק, טען ב""כ הנאשם שמדובר במרחק קצר מאוד בין פתח ביתו של הנאשם לרחוב, וביחס לירי בשטח בנוי טען שהנאשם לא ירה לכל עבר אלא כלפי מעלה.",טיעוני הצדדים לעונש
93,ME-23-05-22405-620,"ביחס לפגיעה בנפגעי העבירה, ב""כ הנאשם טען כי לשיטתם לא מדובר בירי שביצע הנאשם.",טיעוני הצדדים לעונש
94,ME-23-05-22405-620,"בהמשך לדברים אלה, ב""כ הנאשם הפנה לפסיקה לעניין הענישה הנוהגת, ועתר לקביעת מתחם עונש הולם שנע בין 24 ל-40 חודשי מאסר בפועל.",טיעוני הצדדים לעונש
95,ME-23-05-22405-620,"יוער, כי פסק הדין אליו הפנה ב""כ הנאשם דובר בהסדר טיעון סגור, שלא ניתן ללמוד ממנו על מדיניות הענישה הנוהגת.",טיעוני הצדדים לעונש
96,ME-23-05-22405-620,"בנוגע למיקום עונשו של הנאשם בתוך המתחם, טען ב""כ הנאשם שיש למקמו ברף התחתון של המתחם.",טיעוני הצדדים לעונש
97,ME-23-05-22405-620,"זאת בציינו, כי מדובר באדם נעדר עבר פלילי למעט עבירות הזיוף שבוצעו לפני שנים רבות ושאינן מענייננו, כי הוא אינו אדם צעיר ויש לו רצף תעסוקתי, וכי הוא אינו עבריין וכל יום במעצר קשה לו עד מאוד.",טיעוני הצדדים לעונש
98,ME-23-05-22405-620,"עוד הוסיף ב""כ הנאשם וטען, שהסיבה שלא נערכה סולחה בין הנאשם לנפגעי העבירה היא בעטים של נפגעי העבירה שסירבו לכך, ולא בעטיו של הנאשם.",טיעוני הצדדים לעונש
99,ME-23-05-22405-620,"אשר לחוות הדעת הפרטית- טען ב""כ הנאשם, כי המאשימה התנגדה לבקשתו להפנות את הנאשם לשירות המבחן, ולכן לא נותרה לו ברירה אלא לפנות להכנת חוות דעת פרטית.",טיעוני הצדדים לעונש
100,ME-23-05-22405-620,"לדבריו, מחוות הדעת הפרטית וגם מחקירת עורכת חוות הדעת על ידי ב""כ המאשימה, עולה כי מדובר בחוות דעת עניינית ומקיפה.",טיעוני הצדדים לעונש
101,ME-23-05-22405-620,"ב""כ הנאשם הוסיף, כי הנאשם מביע חרטה עמוקה, ואף שהוא כופר בגרימת החבלה, הוא מציין שמתחרט על מעשיו באירוע, והוא נעדר דפוסי עבריינות.",טיעוני הצדדים לעונש
102,ME-23-05-22405-620,"ב""כ הנאשם ציין, כי חוות הדעת הפרטית מצביעה על כך שמדובר באדם נורמטיבי, בעל רצף תעסוקתי, משפחה בת שבעה ילדים קטנים, אשר הסתבכותו היחידה עם החוק הייתה בשנת 2016 בגין עבירת זיוף.",טיעוני הצדדים לעונש
103,ME-23-05-22405-620,"הנאשם בדבריו האחרונים לבית המשפט, אמר כי הוא מתנצל על מעשיו ומכיר בכך שטעה.",טיעוני הצדדים לעונש
104,ME-23-05-22405-620,"עוד אמר הנאשם, כי הוא אב לשבעה ילדים ותומך כלכלית גם בהוריו ובעיקר באביו שחולה במחלה קשה ונמצא במצב בריאותי לא טוב.",טיעוני הצדדים לעונש
105,ME-23-05-22405-620,"בהתאם לאמור בסעיף 40ב לחוק העיקרון המנחה בענישה הוא עיקרון ההלימה, קרי: יחס הולם בין חומרת מעשה העבירה ונסיבותיו ומידת אשמו של הנאשם, לבין סוג ומידת העונש המוטל עליו.",מתחם העונש ההולם
106,ME-23-05-22405-620,"בעת קביעת מתחם העונש ההולם, על בית המשפט להתחשב בערך החברתי שנפגע, במידת הפגיעה בו, במדיניות הענישה הנוהגת ובנסיבות הקשורות לביצוע העבירה.",מתחם העונש ההולם
107,ME-23-05-22405-620,"הערכים המוגנים בעבירה של חבלה בכוונה מחמירה הם שמירה על שלמות הנפש והגוף, כמו גם שמירה על ביטחון הציבור והיכולת לקיים שיגרת חיים תקינה ללא מורא.",מתחם העונש ההולם
108,ME-23-05-22405-620,"המחוקק ייחס לעבירה זו דרגת חומרה גבוהה הבאה לידי ביטוי, בכך שקבע לצדה עונש מאסר של עד 20 שנה.",מתחם העונש ההולם
109,ME-23-05-22405-620,"עמדה זו משקפת את היחס החברתי כלפי פגיעה בערכים אלה, בפרט שעה שהפגיעה בגופו של אדם אחר נעשתה מתוך כוונה מיוחדת להטיל בו מום, נכות או חבלה חמורה.",מתחם העונש ההולם
110,ME-23-05-22405-620,אשר לענישה הנוהגת בעבירה של חבלה בכוונה מחמירה- הפסיקה מבחינה בין המקרים על פי הרקע או המניע לתקיפה; האמצעים ששימשו לביצוע העבירה; הנזק שנגרם לנפגע העבירה וחומרת החבלות; חומרתה של הכוונה המקורית; התכנון המוקדם או היעדרו.,מתחם העונש ההולם
111,ME-23-05-22405-620,"להלן אביא פסיקה באירועים דומים, כדלהלן:",מתחם העונש ההולם
112,ME-23-05-22405-620,"בנוגע לענישה הנוהגת בעבירות נשק בכלל ובעבירה של ירי במקום מגורים בפרט, בחינת מדיניות הענישה מלמדת כי בתי המשפט נוהגים להטיל במקרים דומים עונשי מאסר בפועל לתקופות לא מבוטלות, לריצוי מאחורי סורג ובריח.",מתחם העונש ההולם
114,ME-23-05-22405-620,"אשר לנסיבות הקשורות בביצוע העבירה- שקלתי, כי מדובר ברצף של אירועים אלימים ומסוכנים שאך בנס לא הסתיימו בקיפוח חייהם של נפגעי העבירה, ואף של רבים נוספים ששהו בקרבת הנאשם בזמן שירה.",מתחם העונש ההולם
115,ME-23-05-22405-620,"על רקע קטטה של מה בכך בין ילדיו של הנאשם לילדי שכניו, יצא הנאשם מביתו לרחוב הומה באנשים כשבידיו אקדח וירה מספר פעמים באוויר.",מתחם העונש ההולם
116,ME-23-05-22405-620,"ואם בכך לא די, לאחר שהנאשם חזר לביתו ונעשה ניסיון להרגיעו, מספר דקות לאחר מכן הוא יצא פעם נוספת לרחוב, שוב ירה מספר יריות באוויר, ומיד אחר כך הוריד את ידו לרגע כך שהנשק כוון לעבר האנשים שעמדו במרחק של מספר מטרים בודדים ממנו.",מתחם העונש ההולם
117,ME-23-05-22405-620,"כתוצאה מכך הנאשם פגע במתלונן, שכלל לא היה קשור לסכסוך ואך ניסה להפריד ולהרגיע את המצב, בפלג גופו העליון באזור כתף שמאל, ונגרמו לו פצעי כניסה ויציאה בגבו בצד שמאל ובקדמת כתף, הוא נפגע בריאתו השמאלית נזקק לניתוח ואושפז למשך 12 יום, ועד היום טרם התאושש מהפציעה.",מתחם העונש ההולם
118,ME-23-05-22405-620,"הנאשם פגע גם בטוויל בירך רגל ימין, כך שנגרמו לו פצעי כניסה ויציאה עם שבר פתוח שגרם לקטיעת עורק הירך, וגם הוא אושפז ונדרש לניתוח שבמסגרתו הוכנס שתל לירכו.",מתחם העונש ההולם
119,ME-23-05-22405-620,נוסף על כך הנאשם פגע בחלון רכב שחנה במקום אשר נשבר כתוצאה מהירי.,מתחם העונש ההולם
120,ME-23-05-22405-620,"אמנם, הנאשם לא תכנן מבעוד מועד את ביצוע העבירות ואף מוסכם כי לא הייתה לו כוונה ספציפית לפגוע בנפגעי העבירה, אלא הורשע מכוח הילכת הצפיות, כך שאשמו אינו במדרג הגבוה ביותר, ולא היה לו כל סכסוך עמם (פסקה 109 להכרעת הדין).",מתחם העונש ההולם
121,ME-23-05-22405-620,"כמו כן, העבירות בוצעו בצמוד לפתח ביתו, ואין מדובר במי שנשא נשק נהג ברכב ויצא להתעמת עם יריביו וירה בהם בכוונה תחילה.",מתחם העונש ההולם
122,ME-23-05-22405-620,"עם זאת, אין מדובר בגחמה של רגע אלא בעבירה שבוצעה בשתי פעימות שבהן יצא הנאשם מביתו כשבידו אקדח, נעמד בפתח הבית ברחוב הומה אדם וירה באוויר מספר פעמים.",מתחם העונש ההולם
123,ME-23-05-22405-620,"אף שהיו במקום מי שניסו להרגיעו ולהכניסו בחזרה לביתו, הנאשם לא נענה לתחינותיהם והתעקש להטיל מורא על מי שהיה מסוכסך עמם, ולהעמיד אותם בסכנת חיים מיידית וממשית, כמו גם את בני משפחתו שהיו במקום ותושבים נוספים שכלל לא היו מעורבים בסכסוך.",מתחם העונש ההולם
124,ME-23-05-22405-620,"למותר לציין, כי חלקו היחסי של הנאשם בביצוע העבירות הוא בלעדי.",מתחם העונש ההולם
125,ME-23-05-22405-620,"הנזק שנגרם כתוצאה מביצוע העבירות הוא חמור מאוד, כפי שתואר בהרחבה בתסקיר נפגע העבירה ובתיעוד הרפואי שהוגש לבית המשפט במסגרת שמיעת הראיות, כאשר הנזק הפוטנציאלי - מותם של נפגעי העבירה ואנשים נוספים - כמעט שהתממש, בעת שהמתלונן נפגע בריאותיו וכפשע היה בינו ובין פגיעה חמורה יותר, כך גם פגיעתו של שווקי היתה יכולה להיות חמורה יותר בשל הקרבה לעורק ראשי.",מתחם העונש ההולם
126,ME-23-05-22405-620,"עוד שקלתי, כי הנאשם נהג באימפולסיביות ובחוסר אחריות משוועים עת בחר לפתור סכסוך בין ילדיו לילדי השכנים בדרך אלימה ועבריינית, כאשר מכל עבר מפצירים בו לחדול ממעשיו והוא מודע ומבין את הפסול בהם.",מתחם העונש ההולם
127,ME-23-05-22405-620,"כאמור, הנאשם יכול היה להימנע מהמעשה בקלות רבה, והוא עצמו לא היה נתון בסכנה בעת שירה.",מתחם העונש ההולם
128,ME-23-05-22405-620,"חומרה נוספת במעשיו של הנאשם היא העובדה שבחר לשבש את החקירה, בזמן שהיתה בעיצומה, באופן ממשי ומהותי, כאשר פנה לזכריא וביקש ממנו להעלים ראיות ולהשפיע על העדים.",מתחם העונש ההולם
129,ME-23-05-22405-620,"לאחר שבחנתי את הערך החברתי שנפגע כתוצאה מביצוע העבירות במקרה שלפניי, את נסיבות ביצוע העבירות ואת מדיניות הענישה הנהוגה, ומדיניות ההחמרה בעבירות הנשק, הגעתי לכלל מסקנה, כי מתחם העונש ההולם את העבירה שלפני, נע בין 6.5 ל-10 שנות מאסר.",מתחם העונש ההולם
130,ME-23-05-22405-620,"עוד יצוין, כי לא מצאתי מקום לחרוג לקולה ממתחם העונש ההולם מטעמי שיקום.",מתחם העונש ההולם
131,ME-23-05-22405-620,"אמנם, הנאשם מסר לעורכת חוות הדעת הפרטית כי הוא מעוניין לקבל טיפול ולהשתתף בקבוצה ייעודית לטיפול בשליטה בכעסים, ויש לברך על כך, אך בשלב זה אין לפניי כל אינדיקציה לשינוי מהותי בדרך החשיבה של הנאשם וביכולתו להימנע מהתנהלות אימפולסיבית ולפתור בעיותיו תוך שימוש באלימות.",מתחם העונש ההולם
132,ME-23-05-22405-620,"כמו כן, גם לאור היעדרו של עבר פלילי בעבירות אלימות ונוכח היותו של הנאשם אדם שמנהל אורח חיים נורמטיבי בדרך כלל, לא מצאתי כי יש לחרוג לחומרה מהמתחם משיקולי הגנה על שלום הציבור.",מתחם העונש ההולם
133,ME-23-05-22405-620,"אשר לנסיבות שאינן קשורות לביצוע העבירה- שקלתי כי הנאשם כיום בן 43, נשוי ואב לשבעה ילדים אשר כולם קטינים.",העונש המתאים
134,ME-23-05-22405-620,"הנאשם מפרנס את משפחתו ובמקביל מטפל באביו אשר חולה במחלה קשה, כך שעונשו יפגע באופן קשה במשפחתו הגרעינית ובהוריו.",העונש המתאים
135,ME-23-05-22405-620,"כמו כן, שקלתי כי הנאשם לקח אחריות למעשיו והביע חרטה על האופן האימפולסיבי והאלים בו התנהג, אולם לצד זאת הוא מוסיף לכפור בכך שהירי שביצע הוא זה אשר פגע בנפגעי העבירה, ולכן מדובר בלקיחת אחריות מוגבלת.",העונש המתאים
136,ME-23-05-22405-620,"כך גם לקחתי בחשבון, כי הנאשם צמצם את יריעת המחלוקת ומיקד את ניהול ההוכחות בשאלה האם נפגעו המתלונן, טוויל ורכב הסקודה כתוצאה מהירי שביצע.",העונש המתאים
137,ME-23-05-22405-620,"כאמור, הנאשם לא לקח אחריות לפגיעה גם לאחר הכרעת הדין, ולמרות מיקוד יריעת המחלוקת נאלצו המתלונן, מומחים, שוטרים ועדים נוספים להתייצב ולהעיד, כך שהחיסכון בזמן שיפוטי היה מצומצם באופן יחסי.",העונש המתאים
138,ME-23-05-22405-620,"יודגש בהקשר זה, כי אין לזקוף לחובתו של הנאשם את ניהול ההליך.",העונש המתאים
139,ME-23-05-22405-620,"אולם, ההקלה בשל לקיחת האחריות החלקית  והחיסכון היחסי בזמן שיפוטי תהא מצומצמת.",העונש המתאים
140,ME-23-05-22405-620,"כמו כן, שקלתי גם את מאמציו של הנאשם לתקן את תוצאות העבירה במובן זה שערך סולחה עם משפחת הדיה, וכן רצונו לערוך סולחה עם נפגעי העבירה שלא צלח בעטיים.",העונש המתאים
141,ME-23-05-22405-620,"עם זאת, כידוע, המשקל שניתן להליך הסולחה הוא קטן, וממילא ,כאמור, אין מדובר בסולחה עם מי מנפגעי העבירה.",העונש המתאים
142,ME-23-05-22405-620,"נוסף על כך, אף שלנאשם עבר פלילי, מדובר בהרשעה אחת מלפני כמעט עשור שאינה בעבירות אלימות או נשק, ולכן מצאתי שלא לתת לה משקל משמעותי.",העונש המתאים
143,ME-23-05-22405-620,"כמו כן, התייחסתי לכך שלמעט ביצוע העבירות בהן הורשע, ככלל נראה כי הנאשם מקיים אורח חיים נורמטיבי, המתמקד בתעסוקה ובתמיכה במשפחתו.",העונש המתאים
144,ME-23-05-22405-620,"עם זאת, העובדה כי לנאשם הייתה גישה כה קלה לנשק וכי הוא לא היסס להשתמש בו ולנקוט בדרך אלימה ומסוכנת בשל דבר של מה בכך, מלמדת כי הוא זקוק מאוד לטיפול בשליטה בכעסים ובשינוי דפוסי חשיבה ביחס לפסול אשר בשימוש בנשק בלתי חוקי.",העונש המתאים
145,ME-23-05-22405-620,"עוד שקלתי, כי הנאשם עצור מזה שנה וארבעה חודשים, וידוע כי תנאי מעצר קשים מתנאי מאסר.",העונש המתאים
146,ME-23-05-22405-620,"בנוסף לכל אלה, בעבירות מסוג זה, כאשר בשל ריב של מה בכך בין קטינים, מגיעים לרמה כה גבוהה של אלימות, יש גם מקום לשקול שיקולי הרתעת הרבים, לצורך שרוש תופעת פתרון סכסוכים באמצעים אלימים תוך שימוש בנשק חם.",העונש המתאים
147,ME-23-05-22405-620,"לאחר שעמדתי על השיקולים שאינם קשורים לביצוע העבירה ועל נסיבותיו האישיות של הנאשם, אני סבורה כי יש למקם את עונשו של הנאשם בחלק העליון של השליש התחתון של מתחם העונש ההולם.",העונש המתאים
148,ME-23-05-22405-620,"אשר על כן, אני גוזרת על הנאשם את העונשים, כדלקמן:",העונש המתאים
149,ME-23-05-22405-620,"5 שנות מאסר בפועל, אשר ירוצו מיום מעצרו 21.4.23.",העונש המתאים
150,ME-23-05-22405-620,12 חודשי מאסר.,העונש המתאים
151,ME-23-05-22405-620,הנאשם לא ירצה עונש זה אלא אם יעבור בתוך שלוש שנים מיום שחרורו מהמאסר על כל עבירת אלימות מסוג פשע או עבירת נשק מסוג פשע.,העונש המתאים
152,ME-23-05-22405-620,6 חודשי מאסר.,העונש המתאים
153,ME-23-05-22405-620,הנאשם לא ירצה עונש זה אלא יעבור בתוך שלוש שנים מיום שחרורו מהמאסר על כל עבירת אלימות מסוג עוון או עבירת נשק מסוג עוון או עבירה של היזק בזדון לרכוש.,העונש המתאים
154,ME-23-05-22405-620,"פיצוי בסך 30,000 ₪ למתלונן ופיצוי בסך 5,000 ₪ לטוויל.",העונש המתאים
155,ME-23-05-22405-620,"בטרם חתימה, תשומת לב שב""ס לבקשתו של הנאשם להשתלב בהליך שיקום בעת מאסרו, בין היתר, בקבוצת טיפול לצורך הקניית כלים לשליטה על כעסים.",העונש המתאים
156,ME-23-05-22405-620,54678313זכות ערעור לבית המשפט העליון תוך 45 יום מהיום.,העונש המתאים
157,ME-23-05-22405-620,"ניתן היום, ט' אב תשפ""ד, 13 אוגוסט 2024, בנוכחות ב""כ הצדדים והנאשם.",העונש המתאים
158,ME-23-05-22405-620,"בעניין עריכה ושינויים במסמכי פסיקה, חקיקה ועוד באתר נבו – הקש כאן",   					
