,verdict,text,part
0,ME-23-03-24819-391,"ע""י ב""כ עו""ד רפאל אביב – פמ""ד",מדינת ישראל 
1,ME-23-03-24819-391,היתאם אלגרגאוי (עציר),הנאשם:
2,ME-23-03-24819-391,"ע""י ב""כ עו""ד ואפי נסר אלדין",הנאשם:
3,ME-23-03-24819-391,"חוק העונשין, תשל""ז-1977: סע'  29, 31, 144, 144(א), 144(ב), 186, 186(א), 275, 304, 340(ב)(2)., 340א(א), 340א(ב)(1), 452",הנאשם:
4,ME-23-03-24819-391,פקודת התעבורה [נוסח חדש]: סע'  67,הנאשם:
5,ME-23-03-24819-391,"הנאשם הורשע, לאחר שמיעת ראיות, בעבירות של נשיאת והובלת נשק (4 עבירות) לפי סעיף 144(ב) רישא לחוק העונשין, ירי מנשק חם (4 עבירות) לפי סעיף 340א(א) לחוק העונשין, החזקת סכין לפי סעיף 186(א) לחוק העונשין, והפרעה לשוטר בשעת מילוי תפקידו לפי סעיף 275 לחוק העונשין.",גזר דין
6,ME-23-03-24819-391,"הנאשם זוכה מחמת הספק, מעבירה אחת של נשיאת והובלת נשק לפי סעיף 144(ב) רישא לחוק העונשין, ומעבירה אחת של ירי מנשק חם לפי סעיף 340א(א) לחוק העונשין.",גזר דין
7,ME-23-03-24819-391,"נסיבות ביצוע העבירות מפורטות בהכרעת הדין, אשר יש לראות את האמור בה כחלק בלתי נפרד מגזר דין זה, ולהלן תמצית העובדות.",גזר דין
8,ME-23-03-24819-391,"כתב האישום כולל שישה אישומים, ומייחס לנאשם בכל אחד מחמשת האישומים הראשונים, ביצוע עבירות של נשיאת והובלת נשק (5 עבירות) לפי סעיף 144(ב) רישא לחוק העונשין, וירי מנשק חם (5 עבירות) לפי סעיף 340א(א) לחוק העונשין, ובאישום השישי עבירות של החזקת סכין לפי סעיף 186(א) לחוק העונשין, והפרעה לשוטר בשעת מילוי תפקידו לפי סעיף 275 לחוק העונשין.",גזר דין
9,ME-23-03-24819-391,"על פי האישום הראשון - במועד שאינו ידוע במדויק למאשימה, עובר לתאריך 21.5.20, נשא הנאשם והוביל תחמושת ונשק מסוג רובה M16 בלא רשות על פי דין לנשיאתו או הובלתו.",גזר דין
10,ME-23-03-24819-391,"הנאשם הגיע עם אחר, לשטח חולי, בשעות החשיכה, כשהוא נושא את הרובה, הכניס מחסנית לרובה, דרך אותו וביצע ירי מנשק חם שלא כדין, בצרור.",גזר דין
11,ME-23-03-24819-391,"לאחר מכן, פרק הנאשם את הרובה והוציא ממנו את המחסנית.",גזר דין
12,ME-23-03-24819-391,"על פי האישום השני - במועד שאינו ידוע במדויק למאשימה, עובר לתאריך 19.2.20 נשא הנאשם והוביל תחמושת ונשק מסוג רובה M16 בלא רשות על פי דין לנשיאתו או הובלתו.",גזר דין
13,ME-23-03-24819-391,"הנאשם הגיע עם אחר, לדרך עפר, בשעות החשיכה, נטל את הרובה, הכניס אליו מחסנית, דרך את הרובה וביצע ירי מנשק חם שלא כדין, בצרור.",גזר דין
14,ME-23-03-24819-391,"לאחר מכן, פרק הנאשם את הנשק, הוציא ממנו את המחסנית, ונישק את המחסנית ואת הנשק.",גזר דין
15,ME-23-03-24819-391,"על פי האישום השלישי - במועד שאינו  ידוע במדויק למאשימה, עובר לתאריך 15.1.23 נשא הנאשם והוביל תחמושת ונשק מסוג רובה M16 בלא רשות על פי דין לנשיאתו או הובלתו.",גזר דין
16,ME-23-03-24819-391,"הנאשם הגיע עם אחר, לרחבת עפר, בשעות החשיכה, אחז ברובה אליו הייתה מחוברת מחסנית, דרך את הרובה וביצע ירי מנשק חם שלא כדין, בכך שירה ארבעה כדורים במצב ""בודדת"" וכן ארבעה צרורות.",גזר דין
17,ME-23-03-24819-391,"לאחר מכן, הוציא הנאשם את המחסנית מהרובה ופרק אותו.",גזר דין
18,ME-23-03-24819-391,"על פי האישום הרביעי - במועד שאינו ידוע במדויק למאשימה, נשא הנאשם והוביל תחמושת ונשק מסוג M16, בלא רשות על פי דין לנשיאתו או הובלתו.",גזר דין
19,ME-23-03-24819-391,"הנאשם הגיע עם אחר, לרחבת עפר, בשעות החשיכה, אחז ברובה אליו הייתה מחוברת מחסנית, כרע בשטח עפר, דרך את הרובה וביצע ירי מנשק חם שלא כדין, של חמישה כדורים במצב ""בודדת"" ומספר צרורות עד שנגמרו הכדורים במחסנית.",גזר דין
20,ME-23-03-24819-391,"לאחר מכן, הוציא הנאשם את המחסנית מהרובה.",גזר דין
21,ME-23-03-24819-391,"האישום החמישי ייחס לנאשם ביצוע של אותן עבירות עם נשק מסוג רוס""ר AK ""קלצ'ניקוב"", ומאישום זה כאמור זוכה הנאשם מחמת הספק.",גזר דין
22,ME-23-03-24819-391,"על פי האישום השישי - בתאריך 13.2.23 בשעה 12:30, שוטרים הבחינו בנאשם כשהוא יושב בכיסא הנהג בתוך רכב מסוג טויוטה בצבע לבן, ומסתיר סכין כסופה בין רגליו, ולא הוכיח שהחזיק את הסכין למטרה כשרה.",גזר דין
23,ME-23-03-24819-391,"שוטר ניגש אל הנאשם, הזדהה בפניו ושאלו לשמו, והנאשם השיב פעם אחר פעם כי שמו עלא, וזאת בכוונה להפריע לשוטר כשהוא ממלא תפקידו כחוק או להכשילו בכך.",גזר דין
24,ME-23-03-24819-391,הנאשם כפר כפירה מוחלטת בכל המיוחס לו בכתב האישום.,"המענה, ההליך והכרעת הדין"
25,ME-23-03-24819-391,"ביחס לאישומים 1-5 טען כי הוא לא מי אשר מצולם בסרטונים עליהם נסמכה המאשימה כראיה, וכפר בעובדה שבסרטונים אלו מדובר בנשק.","המענה, ההליך והכרעת הדין"
26,ME-23-03-24819-391,"הכפירה הייתה בכל הנטען בכתב האישום בחמשת האישומים הראשונים, לרבות במועדים אשר צוינו בכתב האישום.","המענה, ההליך והכרעת הדין"
27,ME-23-03-24819-391,"ביחס לאישום השישי, אישר הנאשם כי כוח משטרתי הבחין בו יושב בכיסא הנהג, כפר בטענה שהחזיק סכין, אישר כי השוטר פנה אליו אך טען כי נפלה אי הבנה, וכפר בטענה כי השוטר הזדהה בפניו, שאלו לשמו, וכן בטענה שהשיב ששמו אחר.","המענה, ההליך והכרעת הדין"
28,ME-23-03-24819-391,"נשמעו ראיות, ולא ניתן אמון בעדות הנאשם וגרסתו.","המענה, ההליך והכרעת הדין"
29,ME-23-03-24819-391,המסקנות בהכרעת הדין הן כדלקמן:,"המענה, ההליך והכרעת הדין"
30,ME-23-03-24819-391,"ביחס לשאלה אם הנאשם הוא המופיע בחמשת הסרטונים הקשורים לחמשת האישומים הראשונים, נקבע ביחס לאישומים 1-4 כי הוכח מעל לספק סביר כי הנאשם הוא זה אשר מופיע בהם.","המענה, ההליך והכרעת הדין"
31,ME-23-03-24819-391,"ביחס לסרטון באישום החמישי, נקבע כי לא הוכח מעל לספק סביר שמדובר בנאשם המצולם בסרטון.","המענה, ההליך והכרעת הדין"
32,ME-23-03-24819-391,"ביחס לשאלה אם מדובר בנשק, נקבע ביחס לאישומים 1-4 כי החפץ המופיע בסרטונים ואשר הנאשם נושא, עושה בו שימוש ומבצע בו ירי, הינו נשק כהגדרתו בחוק.","המענה, ההליך והכרעת הדין"
33,ME-23-03-24819-391,"ביחס לאישום החמישי, נקבע כי קיים ספק סביר בשאלה האם החפץ עונה להגדרת נשק.","המענה, ההליך והכרעת הדין"
34,ME-23-03-24819-391,"ביחס לאישום השישי, נקבע כי הוכח מעל לספק סביר המיוחס לנאשם באישום זה.","המענה, ההליך והכרעת הדין"
35,ME-23-03-24819-391,"נדחתה טענת הגנה מן הצדק שהעלה הנאשם, במסגרתה ביקש להתבסס על כך שבשנת 2020 נחקר על סרטונים של שלושה מהאישומים, וכי עוד בשנת 2020 קיבל הודעה על סגירת התיק המתייחס לשלושה סרטונים אלו, ושלושת האישומים הללו הוגשו בכתב האישום הנוכחי יחד עם שני אישומים נוספים המתייחסים לסרטונים עליהם נחקר הנאשם בשנת 2023.","המענה, ההליך והכרעת הדין"
36,ME-23-03-24819-391,מטעם המאשימה הוגשו בראיות לעונש: הרישום הפלילי של הנאשם (תע/1) לפיו לנאשם עבר פלילי בעבירות של איומים (2019); ניסיון לרכישת/החזקת נשק שלא כדין (2019),הראיות לעונש
37,ME-23-03-24819-391,"בגין עבירה זו נדון ל-14 חודשי מאסר בפועל ומאסרים מותנים, כאשר אין מחלוקת כי המאסר המותנה בן ששת החודשים הוא בר הפעלה; החזקת סמים לצריכה עצמית (שתי עבירות) (2017); החזקת סכין שלא כדין (2015); החזקת סמים שלא לצריכה עצמית (2015), בגין עבירה זו נדון הנאשם ל-12 חודשי מאסר בפועל; גרימת מוות ברשלנות לפי סעיף 304 לחוק העונשין ונהיגה פוחזת של רכב (2010), בגין עבירות אלו נדון הנאשם לשישה חודשי מאסר בפועל; סיוע לגניבה וסיוע לפריצה לבניין שאינו דירה וביצוע גניבה (2011).",הראיות לעונש
38,ME-23-03-24819-391,הוגש גזר הדין בו הוטל המאסר המותנה בר ההפעלה בן 6 חודשים מת.פ. 38271-03-19 (תע/2).,הראיות לעונש
39,ME-23-03-24819-391,"בתיק זה הנאשם הורשע בעבירה של ניסיון להחזקת נשק שלא כדין בכך שצולם כשהוא מחזיק ברשותו נשק חם הנחזה להיות אקדח מסוג ""גלוק"", הנשק עצמו לא נתפס, אך הצילום המתעד את החזקתו הגיע למשטרה, הוגש נגדו כתב אישום, ועל פי גזר הדין בתחילה כפר הנאשם ובהמשך במועד שנקבע לשמיעת הראיות גובש הסדר טיעון.",הראיות לעונש
40,ME-23-03-24819-391,"מטעם הנאשם לא הוגשו ראיות לעונש, ובא כוחו הודיע כי איננו מבקש הגשת תסקיר.",הראיות לעונש
41,ME-23-03-24819-391,"התבקש לקבוע מתחם עונש אחד לעבירות הנשק בארבעת האישומים הראשונים בהם הורשע הנאשם, ומתחם נפרד לאישום השישי.",טענות הצדדים:
42,ME-23-03-24819-391,הערכים החברתיים המוגנים בעבירות הנשק הם ההגנה על שלום הציבור וביטחונו ושמירה על הסדר הציבורי ועבירות אלו כרוכות בחומרה יתירה הנובעת מהסיכון הרב הטמון בשימוש בנשק לפגיעה בגוף ובנפש.,טענות הצדדים:
43,ME-23-03-24819-391,"הנאשם פגע פגיעה חמורה בערכים אלו ובארבע הזדמנויות שונות נשא נשק חם ארוך ותקני וירה בו שוב ושוב, בצרורות תוך העמדת הציבור בסיכון רב והפרת הסדר הציבורי בצורה בוטה.",טענות הצדדים:
44,ME-23-03-24819-391,"ב""כ המאשימה הפנו לפסיקה בה נקבע מתחם עונש הולם שנע בין 4 וחצי ל- 7 וחצי שנות מאסר על אירוע אחד של נשיאה והובלה של נשק ששולב בו ירי בשטח פתוח.",טענות הצדדים:
45,ME-23-03-24819-391,"המאשימה עותרת לקביעת מתחם עונש הולם הנע בין 10 ל-14 שנות מאסר בנוגע לאישומים 1-4, ומתחם הנע בין מספר חודשי מאסר ועד 12 חודשי מאסר בגין העבירות באישום השישי.",טענות הצדדים:
46,ME-23-03-24819-391,"ביחס לענישה בתוך המתחם מפנה המאשימה לעברו הפלילי של הנאשם, ולכך שביום 12.4.21 נדון ל – 14 חודשי מאסר בעבירת ניסיון החזקת אקדח, וגם עבירה זו עניינה בתיעוד עצמי של הנאשם, והעונש ומאסרים מותנים לא הרתיעו אותו.",טענות הצדדים:
47,ME-23-03-24819-391,"נטען כי הנאשם ניהל את משפטו, לא לקח אחריות, לא הודה במעשיו, לא נערך תסקיר בעניינו, ואין אף נסיבה שניתן לזקוף לזכותו.",טענות הצדדים:
48,ME-23-03-24819-391,יש לתת מקום לשיקולי הרתעת הרבים ביתר שאת עת עסקינן בעבירות נשק.,טענות הצדדים:
49,ME-23-03-24819-391,"וודאי כאלו שבוצעו ע""י הנאשם.",טענות הצדדים:
50,ME-23-03-24819-391,"המאשימה עותרת להשית על הנאשם ענישה מחמירה הקרובה לרף העליון של המתחם על מנת להרתיעו, להפעיל את המאסר המותנה במצטבר, ולהשית מאסרים על תנאי ממושכים ומרתיעים וקנס כספי משמעותי.",טענות הצדדים:
51,ME-23-03-24819-391,"ביחס להפעלת המאסר המותנה, המאשימה מבקשת להפעיל רק את המאסר המותנה בן 6 החודשים, אף שבאותו הליך הוטל גם מאסר מותנה בן 12 חודשים.",טענות הצדדים:
52,ME-23-03-24819-391,"המאסר המותנה בן 12 החודשים הינו על עבירה לפי סעיף 144 שהיא עבירת פשע, ונטען כי לא ניתן לקבוע פוזיטיבית מתי בוצעה העבירה כאן, ולפיכך התבקש להפעיל את המאסר המותנה בן 6 חודשים שהינו על עבירה לפי סעיף 144 שהיא עוון, או עבירה לפי סעיף 186 לחוק העונשין.",טענות הצדדים:
53,ME-23-03-24819-391,"לטענת ב""כ הנאשם:",טענות הצדדים:
54,ME-23-03-24819-391,מדובר באדם צעיר עם פוטנציאל לשיקום ושילוב בחברה.,טענות הצדדים:
55,ME-23-03-24819-391,הטלת עונש כבד תפגע בו ובסביבתו.,טענות הצדדים:
56,ME-23-03-24819-391,"העבירות בוצעו ללא מניע פלילי לפגוע באחר, וגם לא נטען בשום מקום לעבירות ביטחוניות.",טענות הצדדים:
57,ME-23-03-24819-391,"מדובר באירוע אחד, זאת גם לפי שיטת המאשימה, יש לקבוע מטעמי ספק סביר לטובת הנאשם ולהניח לטובת הנאשם גם בהתאם לטענת המאשימה בטיעוניה, שם ציינה כי לא ניתן לקבוע פוזיטיבית מתי בוצעה העבירה, וגם על בסיס הכרעת הדין, כי מדובר באירוע אחד יום אחד מועד אחד נשק אחד.",טענות הצדדים:
58,ME-23-03-24819-391,"בהעדר ראיה אחרת ראוי שהנאשם ייהנה מספק זה כי אכן באותו יום ומקום ומועד השתמש בנשק אחד באופן נקודתי וירה מספר פעמים בסמיכות זמנים הדוקה, בפרק זמן מצומצם.",טענות הצדדים:
59,ME-23-03-24819-391,"יש להניח לטובתו כי הנשק אינו בבעלותו של הנאשם, וכי מדובר בנשיאה נקודתית.",טענות הצדדים:
60,ME-23-03-24819-391,מדובר במקרה של נשיאה וירי בהם לא נפגע אדם או חפץ.,טענות הצדדים:
61,ME-23-03-24819-391,"יש לדחות את הטענה כי הנאשם פרסם את הסרטונים ומתפאר, מאחר ולא הוכח כי זה נעשה על ידו וגם הכרעת הדין לא קובעת כי הנאשם פרסם את הסרטונים בכדי להתפאר במעשיו.",טענות הצדדים:
62,ME-23-03-24819-391,"יש לדחות את הטענה כי מדובר בתכנון מוקדם והבאת אדם נוסף שיתעד אותו, לא ניתן לפסול את הספונטניות שבאירוע הזה.",טענות הצדדים:
63,ME-23-03-24819-391,"ההרשעה מבוססת על ראיות נסיבתיות ללא תפיסה של הנשק, דבר המצדיק הקלה בעונשו.",טענות הצדדים:
64,ME-23-03-24819-391,"מאחר ולא הוכח מועד ביצוע העבירה, יש להניח לטובת הנאשם כי לא הוכח כי לנאשם עבר פלילי או מעורבות בפשיעה, עובר לביצוע עבירות אלו, כפי שנקבעו בהכרעת הדין.",טענות הצדדים:
65,ME-23-03-24819-391,"יש לזקוף לזכותו כי לא נקט באלימות ישירה כלפי אדם, ולא הייתה כוונה לפגוע במישהו.",טענות הצדדים:
66,ME-23-03-24819-391,יש לזקוף לזכות הנאשם את גילו הצעיר והעובדה כי אינו  נשוי ולאפשר לו להשתחרר בהקדם כדי להשתלב בחיים.,טענות הצדדים:
67,ME-23-03-24819-391,מאסר ארוך עלול לפגוע בשיקום הנאשם ובפוטנציאל לכך ושילובו בחברה יועיל הרבה יותר משליחתו למאסר לתקופה ממושכת שעלולה להחמיר את מצבו.,טענות הצדדים:
68,ME-23-03-24819-391,"מאחר ולא ניתן לקבוע פוזיטיבית מתי בוצעו העבירות, התבקש לקבוע שהנאשם ללא עבר פלילי לעניין עבירות הנשק, ולהניח לטובתו שהעבירות בוצעו לפני זמן רב, ובחלוף הזמן יש כדי להצדיק הקלה בעונשו.",טענות הצדדים:
69,ME-23-03-24819-391,התבקש להתעלם מטיעוני המאשימה לעניין הוראות השעה ותיקון החוק שמצביעים על החמרה.,טענות הצדדים:
70,ME-23-03-24819-391,"המאשימה אינה חולקת על כך שהוראות הדין אינן חלות בעניינו, והתבקש להתייחס אליו כמי שנותן את הדין במצב הדין שהיה שורר במועדים שבית המשפט יקבע, ובכל אופן התיקונים האלה אינם חלים ואינם רלבנטיים לענייננו.",טענות הצדדים:
71,ME-23-03-24819-391,יש להניח לטובתו כי מדובר במעידה רגעית אחת שהתבטאה במעשים באותו מועד.,טענות הצדדים:
72,ME-23-03-24819-391,על כן הענישה צריכה להתייחס למעשה אחד.,טענות הצדדים:
73,ME-23-03-24819-391,"הכרעת הדין התבססה על חוות דעת חדשנית, אמנם בית המשפט ציין בהכרעת הדין כי לא מדובר בשיטה חדשה כפי שסברה ההגנה, אך התבקש שבית המשפט יתייחס לכך שעד למועד כתב אישום זה, לא הוגשו מטעם המאשימה תיקים בנשק על סמך חוות דעת מסוג זה של סימנים בלבד.",טענות הצדדים:
74,ME-23-03-24819-391,"מאחר ומדובר במי שחלוץ מבחינת הגשת כתב אישום בעניינו במובן זה, ראוי שייהנה מהקלה מסוימת בעונשו.",טענות הצדדים:
75,ME-23-03-24819-391,"הנאשם כבר נחקר בעבר, בחלק מהאישומים והתיק נסגר.",טענות הצדדים:
76,ME-23-03-24819-391,חידושו לאחר מכן יצר פגיעה בעקרון ההגינות.,טענות הצדדים:
77,ME-23-03-24819-391,כפי שהובא לידיעת בית המשפט אף הנאשם קיבל הודעה על סגירת התיקים בעניינו.,טענות הצדדים:
78,ME-23-03-24819-391,"אמנם הטענה של הגנה מן הצדק לא התקבלה לעניין ההרשעה, אך מאותם נימוקים שנטענו יש מקום להקל בעונשו מכוח הגנה מן הצדק.",טענות הצדדים:
79,ME-23-03-24819-391,"הנאשם חווה הליך פלילי ממושך ונאבק להוכחת חפותו ואין לזקוף לחובתו את ניהול ההליך, במיוחד שהוא זוכה מאחד האישומים, ויש להקל בעונשו בשל תקופת המעצר הממושכת שגרמה לנאשם עוגמת נפש רבה, ואין להכביר מילים על תנאים של עצורים.",טענות הצדדים:
80,ME-23-03-24819-391,"נטען כי אמנם בית המשפט הסתמך על חוות דעת של המומחה מטעם המאשימה, אך בפרק המסקנות לא קבע את סוג הנשק, וכך גם לא נקבעו מאפייניו המשפטיים של הנשק.",טענות הצדדים:
81,ME-23-03-24819-391,"התבקש, לאור עקרון הפרשנות לטובת הנאשם לקבוע כי מדובר בנשק שמבחינתו שווה ערך של רובים הנמצאים במדרג חומרה פחות, כגון רובה ציד ודברים כאלה.",טענות הצדדים:
82,ME-23-03-24819-391,"מאחר ומדובר בנשיאת נשק חם, אך לא הוכח שזה במרחב מגורים, או במרחב ציבורי.",טענות הצדדים:
83,ME-23-03-24819-391,יש להניח לטובתו שהנשק לא בבעלותו ואינו בשליטתו מעבר לאותו אירוע נקודתי.,טענות הצדדים:
84,ME-23-03-24819-391,"לא הוכח שהוביל אותו ועל כן יש לקבוע מתחם עונש בין 12 חודשים ל-36 חודשים, ולמקם את עונשו בחלק התחתון.",טענות הצדדים:
85,ME-23-03-24819-391,"לעניין עבירת הסכין והשיבוש התבקש לקבוע עונש צופה פני עתיד, וככל שבית המשפט יורה על הפעלת המאסר המותנה התבקש להפעילו באופן חופף.",טענות הצדדים:
86,ME-23-03-24819-391,"התבקש שבית המשפט יאריך את המאסר המותנה, וככל שבית המשפט יורה על הפעלתו, כי יופעל בחופף.",טענות הצדדים:
87,ME-23-03-24819-391,הנאשם לא הוסיף דברים בטיעונים לעונש.,טענות הצדדים:
88,ME-23-03-24819-391,"בעבירות הנשק שביצע פגע הנאשם בערכים המוגנים של מניעת סיכון לחיי אדם, שמירה על חיי אדם ועל שלמות הגוף, הגנה על שלום הציבור, ביטחון הציבור ושלטון החוק.",הערכים המוגנים ומתחם העונש ההולם
89,ME-23-03-24819-391,"גם בעבירה של החזקת סכין פגע הנאשם בערכים המוגנים של הגנה על שלום הציבור וביטחון הציבור, ובעבירה של הפרעה לשוטר במילוי תפקידו פגע הנאשם בשלטון החוק.",הערכים המוגנים ומתחם העונש ההולם
90,ME-23-03-24819-391,"עבירות נשק בכלל ואלו הכוללות שימוש בו בפועל לירי בפרט, מאופיינות בחומרה רבה המחייבת מענה עונשי ראוי ומרתיע, בשל הסיכון הטמון בהן לשלום הציבור וביטחונו.",הערכים המוגנים ומתחם העונש ההולם
91,ME-23-03-24819-391,"רבות נפסק בדבר חומרת עבירות אלו ובדבר הצורך ליתן לחומרה זו ביטוי עונשי, והצורך בהחמרה זו גובר בעת האחרונה.",הערכים המוגנים ומתחם העונש ההולם
92,ME-23-03-24819-391,נסיבות ביצוע העבירות מפורטות לעיל.,הערכים המוגנים ומתחם העונש ההולם
93,ME-23-03-24819-391,"מדובר בארבע עבירות של נשיאה והובלה של נשק לפי סעיף 144(ב) רישא לחוק העונשין, אשר לצד כל אחת מהן קבע המחוקק 10 שנות מאסר, ובכל אחד מהמקרים בוצע ירי ונעברו ארבע עבירות של ירי מנשק חם לפי סעיף 340א(א) לחוק העונשין, עבירה אשר לצידה שתי שנות מאסר.",הערכים המוגנים ומתחם העונש ההולם
94,ME-23-03-24819-391,"בנוסף, כאמור, הורשע הנאשם בעבירות של החזקת סכין והפרעה לשוטר בשעת מילוי תפקידו.",הערכים המוגנים ומתחם העונש ההולם
95,ME-23-03-24819-391,"ב""כ הנאשם העלה טענות ביחס לנסיבות ביצוע העבירות, אשר יש לדחותן.",הערכים המוגנים ומתחם העונש ההולם
96,ME-23-03-24819-391,לנסיבות התייחסות מפורטת בהכרעת הדין.,הערכים המוגנים ומתחם העונש ההולם
97,ME-23-03-24819-391,יש לדחות את הטענה כי אין קביעה בהכרעת הדין איזה סוג נשק היה זה.,הערכים המוגנים ומתחם העונש ההולם
98,ME-23-03-24819-391,"הכרעת הדין מתייחסת בהרחבה לדברים של המומחה מטעם המדינה, וקבלתם, בכל אחד מהאישומים הללו, על כי מדובר ברובה סער מסוג 16M.",הערכים המוגנים ומתחם העונש ההולם
99,ME-23-03-24819-391,"ומעבר למסקנות המפורטות בהכרעת הדין, הרי שנקבע הן בסעיף 4 והן בסעיף 37, כי הוכח מעל לספק סביר המיוחס לנאשם באישומים 1-4 ו-6.",הערכים המוגנים ומתחם העונש ההולם
100,ME-23-03-24819-391,"נקבע בהכרעת הדין כי מדובר בכלי הנשק המפורט בכל אחד מארבעת האישומים הראשונים בכתב האישום, אשר מייחס ביצוע של העבירות בארבעת האישומים הראשונים, ברובה 16M.",הערכים המוגנים ומתחם העונש ההולם
101,ME-23-03-24819-391,"כפי שנקבע בהכרעת הדין, כלי הנשק אותו נשא הנאשם והוביל הינו רובה סער מסוג 16M, וזהו כלי הנשק בו ביצע ירי בכל אחד מארבעת האישומים בהם הורשע בעבירות הנשק.",הערכים המוגנים ומתחם העונש ההולם
102,ME-23-03-24819-391,אשר לטענה כי הנאשם החזיק בנשק אך לא הובילו – יש לדחות טענה זו.,הערכים המוגנים ומתחם העונש ההולם
103,ME-23-03-24819-391,"הנאשם נושא את הנשק, מובילו, מבצע בו ירי, הכל כאמור בהכרעת הדין.",הערכים המוגנים ומתחם העונש ההולם
104,ME-23-03-24819-391,לא נקבע המועד של ביצוע עבירות הנשק.,הערכים המוגנים ומתחם העונש ההולם
105,ME-23-03-24819-391,זאת הואיל ולא הייתה ראיה לפיה ניתן לקבוע את המועד המסוים של ביצוע עבירות אלו.,הערכים המוגנים ומתחם העונש ההולם
106,ME-23-03-24819-391,"כפועל יוצא מהעובדה שלא נקבע מועד מדויק של ביצוע עבירות הנשק, אין להחיל על הנאשם את הוראת תיקון 140 לחוק העונשין הקובעת עונש מינימום בעבירות נשק, כהוראת שעה.",הערכים המוגנים ומתחם העונש ההולם
107,ME-23-03-24819-391,"עוד כפועל יוצא מהעובדה שלא נקבע מועד מדויק של ביצוע עבירות הנשק, הרי שהמאסר המותנה בן השנה שהינו על עבירות נשק מסוג פשע, לא ניתן להפעלה, משלא ידוע האם העבירות קדמו להטלתו או בוצעו לאחר שהוטל.",הערכים המוגנים ומתחם העונש ההולם
108,ME-23-03-24819-391,כך גם ביחס למאסר המותנה בן ששת החודשים על עבירות נשק מסוג עוון.,הערכים המוגנים ומתחם העונש ההולם
109,ME-23-03-24819-391,"ואולם, המאסר המותנה בן ששת החודשים על עבירות לפי סעיף 186 לחוק העונשין הינו בר הפעלה, הן לאור ההסכמה של הצדדים והן לאור כך שביחס לעבירה זו באישום השישי, ידוע מועד ביצועה, 13.2.23, המאוחר למאסר המותנה אשר הוטל.",הערכים המוגנים ומתחם העונש ההולם
110,ME-23-03-24819-391,"לפיכך, ועל כך אין מחלוקת, מאסר מותנה בן שישה חודשים הינו בר הפעלה.",הערכים המוגנים ומתחם העונש ההולם
111,ME-23-03-24819-391,"אשר לשאלה כמה מתחמי עונש הולם יש לקבוע, אין מחלוקת בין הצדדים, ושני הצדדים מסכימים כי יש לקבוע מתחם עונש הולם אחד לעבירות הנשק, ומתחם עונש הולם אחד לעבירות באישום השישי של החזקת סכין והפרעה לשוטר במילוי תפקידו.",הערכים המוגנים ומתחם העונש ההולם
112,ME-23-03-24819-391,"בהינתן הנתונים העובדתיים הללו, ואלו המפורטים בכתב האישום באישומים אשר נקבע כי העובדות המפורטות בהם הוכחו מעל לספק סביר, ייקבעו מתחמי העונש ההולם בהתאם לנסיבות אלו.",הערכים המוגנים ומתחם העונש ההולם
113,ME-23-03-24819-391,"להלן פסיקה ביחס לענישה בעבירות נשק, הן נשיאה והובלה והן ירי מנשק חם, ומובן כי יש לאבחן כל מקרה בהתאם לנסיבותיו.",הערכים המוגנים ומתחם העונש ההולם
114,ME-23-03-24819-391,"הנאשם כאן הורשע בעבירות לפי סעיף 144(ב) לחוק העונשין, החמורה מהעבירה לפי סעיף 144(א) בה הורשע המערער שם, ובנוסף הנשק כאן בכל אחד מהמקרים הינו רובה סער מסוג 16M לעומת אקדח שם.",הערכים המוגנים ומתחם העונש ההולם
115,ME-23-03-24819-391,"נסיבות ביצוע עבירות הנשק ע""י הנאשם חמורות, ויש לומר שהן ברף גבוה של חומרה.",הערכים המוגנים ומתחם העונש ההולם
116,ME-23-03-24819-391,הנאשם בארבעה מקרים שונים נשא והוביל נשק.,הערכים המוגנים ומתחם העונש ההולם
117,ME-23-03-24819-391,"יש לדחות את הטענות של ב""כ הנאשם על כי מדובר באותו אירוע ובאותו יום.",הערכים המוגנים ומתחם העונש ההולם
118,ME-23-03-24819-391,אין זה ברור על סמך מה נטענת טענה זו.,הערכים המוגנים ומתחם העונש ההולם
119,ME-23-03-24819-391,מדובר באישומים נפרדים ועל פני הדברים באירועים נפרדים.,הערכים המוגנים ומתחם העונש ההולם
120,ME-23-03-24819-391,"כלי הנשק בכל אחד מהמקרים הללו הינו רובה סער מסוג 16M, וכאמור לסוג הנשק חשיבות בשאלת קביעת מתחם העונש ההולם, והמענה העונשי ההולם לעבירה המבוצעת בנשק מסוג זה על קטלניותו הרבה צריך להיות מחמיר.",הערכים המוגנים ומתחם העונש ההולם
121,ME-23-03-24819-391,"בנוסף, בכל אחד מהמקרים בוצע ירי כמפורט לעיל.",הערכים המוגנים ומתחם העונש ההולם
122,ME-23-03-24819-391,"הגם שיקבע מתחם עונש הולם אחד לכל ארבעת האישומים הראשונים, הרי שעל המתחם לבטא את ריבוי העבירות – ארבע עבירות לפי סעיף 144(ב) רישא לחוק העונשין, וארבע עבירות לפי סעיף 340א(א) לחוק העונשין.",הערכים המוגנים ומתחם העונש ההולם
123,ME-23-03-24819-391,"מכלול הנסיבות החמורות של ביצוע העבירות ומספר העבירות, סוג הנשק, וכלל הנסיבות המפורטות לעיל, מביאים למסקנה כי יש לקבל את עתירת המאשימה לקביעת מתחם עונש הולם, ואני מוצא כי המתחם לו עתרה מביא לידי ביטוי את החומרה של העבירות ונסיבות ביצוען ואת המענה העונשי ההולם לצידן.",הערכים המוגנים ומתחם העונש ההולם
124,ME-23-03-24819-391,"אשר על כן, אני מוצא כי מתחם העונש ההולם לעבירות הנשק אשר ביצע הנאשם באישומים 1-4, בנסיבות ביצוען, כולל מאסר בפועל הנע בין 10 ל-14 שנים.",הערכים המוגנים ומתחם העונש ההולם
125,ME-23-03-24819-391,"ביחס לעבירות אשר באישום השישי, גם שם אני מוצא כי יש לקבל את עתירת המאשימה לקביעת המתחם.",הערכים המוגנים ומתחם העונש ההולם
126,ME-23-03-24819-391,"מדובר בנסיבות בהן הנאשם נושא סכין שלא כדין, ומזדהה כאדם אחר, כאשר נשאל לשמו.",הערכים המוגנים ומתחם העונש ההולם
127,ME-23-03-24819-391,מתחם העונש ההולם לעבירות שביצע הנאשם באישום השישי כולל מאסר בפועל הנע בין מספר חודשים ל-12 חודשים.,הערכים המוגנים ומתחם העונש ההולם
128,ME-23-03-24819-391,"הנאשם יליד 1994, ולחובתו כאמור עבר מכביד, רלבנטי, הכולל מאסרים בפועל, לרבות בגין עבירת נשק.",הענישה
129,ME-23-03-24819-391,"ב""כ הנאשם טען כי אין להביא את העבר הפלילי לחובת הנאשם, שכן לא ידוע מועד ביצוע העבירה.",הענישה
130,ME-23-03-24819-391,אין לקבל טענה זו.,הענישה
131,ME-23-03-24819-391,"גם אם בוצעו חלק מהעבירות ברישום הפלילי לאחר ביצוע העבירות בהן הורשע כעת, עדיין יש להביא במסגרת השיקולים את ביצוע העבירות, ואת העבר הפלילי.",הענישה
132,ME-23-03-24819-391,"הנאשם חוזר שוב ושוב על ביצוע עבירות נשק, הן בעברו והן כעת.",הענישה
133,ME-23-03-24819-391,מדובר בעבירות נשק ברף חומרה גבוה ביותר.,הענישה
134,ME-23-03-24819-391,הנאשם אינו מקבל כל אחריות.,הענישה
135,ME-23-03-24819-391,"מובן כי זכותו של הנאשם, ככל נאשם, לעמוד על חפותו, ואולם, טענותיו העובדתיים נדחו, ואין להביא לזכותו קבלת אחריות.",הענישה
136,ME-23-03-24819-391,"בדיון בשאלת העונש קיימת רלבנטיות לשאלת קבלת האחריות, לרבות בצורך להגן על הציבור מפני מסוכנותו של מי שאינו מכיר באחריותו לביצוע עבירות בכלל, ועבירות בעלות סיכון רב כעבירות הנשק שביצע הנאשם, בפרט.",הענישה
137,ME-23-03-24819-391,לאי קבלת אחריות ולהיעדר חרטה יש משקל בענישה בתוך המתחם.,הענישה
138,ME-23-03-24819-391,בעניינו של הנאשם יש לתת משקל הן לשיקולי הרתעת היחיד והן לשיקולי התרעת הרבים.,הענישה
139,ME-23-03-24819-391,"שיקולי הרתעת היחיד צריכים לקבל משקל לאור עברו של הנאשם, גם בעבירות רלבנטיות, בין אם בוצעו הן לפני ובין אם בוצעו אחרי העבירות אשר בהליך זה.",הענישה
140,ME-23-03-24819-391,"כך גם יש לתת משקל לשיקולי הרתעת הרבים, לאור הצורך במלחמה בעבירות הנשק, כפי שפורט לעיל.",הענישה
141,ME-23-03-24819-391,"ב""כ הנאשם העלה טענות ביחס לשיקולי שיקום לנאשם – אין ממש בטענות אלו.",הענישה
142,ME-23-03-24819-391,"אין כל אינדיקציה לרצון לשיקום או להליכי שיקום, הנאשם לא רק שאינו מקבל אחריות אלא גם לא רצה לקבל תסקיר שירות מבחן.",הענישה
143,ME-23-03-24819-391,"יש לדחות את טענת ההגנה מן הצדק אשר הועלתה שוב בטיעונים לעונש, ונסמכת על כך שבעבר נחקר הנאשם על חלק מהאישומים, התיק נסגר ונפתח שוב.",הענישה
144,ME-23-03-24819-391,אין כל פגיעה בהגינות ההליך כפי שנטען.,הענישה
145,ME-23-03-24819-391,"סגירת התיק והעובדה שנוספה ראיה שהביאה להגשת כתב אישום, אין בה כל פגיעה בנאשם, אשר יכול היה לקבל אחריות מלאה על מעשיו מלכתחילה ולא עשה כן ופעל בהתנהלותו לחמוק מקבלת אחריות.",הענישה
146,ME-23-03-24819-391,"שילוב עברו הפלילי של הנאשם, שיקולי הרתעת היחיד והרתעת הרבים, אי קבלת אחריות והעדר כל חרטה, מביא למסקנה כי על הענישה להיות באמצעו של המתחם, אשר נקבע לעבירות הנשק.",הענישה
147,ME-23-03-24819-391,"כאמור נקבעו שני מתחמים, אולם על הענישה להיות ענישה אחת כוללת.",הענישה
148,ME-23-03-24819-391,"אשר לאופן הפעלת המאסר המותנה – אין כל מקום להארכתו כעתירת ב""כ הנאשם.",הענישה
149,ME-23-03-24819-391,כך גם אין כל מקום להפעלתו בחופף.,הענישה
150,ME-23-03-24819-391,לא הובא נימוק של ממש לחריגה מהכלל לפיו הפעלת מאסר מותנה תהיה במצטבר.,הענישה
151,ME-23-03-24819-391,"אשר על כן, המאסר המותנה יופעל במלואו במצטבר.",הענישה
152,ME-23-03-24819-391,"לאור משך המאסר, לא מצאתי מקום להטלת קנס.",הענישה
153,ME-23-03-24819-391,"לאור כל האמור, אני גוזר על הנאשם את העונשים הבאים:",הענישה
154,ME-23-03-24819-391,מאסר - מאסר בפועל לתקופה של 12 שנים.,הענישה
155,ME-23-03-24819-391,"מתקופת מאסרו ינוכו ימי מעצרו לפי רישומי שב""ס.",הענישה
156,ME-23-03-24819-391,"הפעלת מאסר על תנאי - מפעיל בזאת מאסר על תנאי שהוטל על הנאשם ביום 12.4.21 בת.פ.-        38271-03-19, של ביהמ""ש השלום בבאר שבע לתקופה של 6 חודשים, במצטבר למאסר בפועל דלעיל.",הענישה
157,ME-23-03-24819-391,"סך הכל ירצה הנאשם מאסר בפועל למשך 12 שנים ו-6 חודשים, בניכוי ימי מעצרו.",הענישה
158,ME-23-03-24819-391,מאסר על תנאי –מאסר על תנאי לתקופה של 18 חודשים.,הענישה
159,ME-23-03-24819-391,הנאשם יישא בעונש זה אם בתקופה של שלוש שנים מיום שחרורו יעבור על כל עבירת נשק מסוג פשע.,הענישה
160,ME-23-03-24819-391,מאסר על תנאי –מאסר על תנאי לתקופה של 9 חודשים.,הענישה
161,ME-23-03-24819-391,"הנאשם יישא בעונש זה אם בתקופה של שלוש שנים מיום שחרורו יעבור על כל עבירת נשק מסוג עוון, או עבירה לפי סעיף 186(א) לחוק העונשין, או עבירה לפי סעיף 275 לחוק העונשין.",הענישה
162,ME-23-03-24819-391,54678313זכות ערעור תוך 45 יום מהיום.,הענישה
163,ME-23-03-24819-391,"ניתן היום,  י""ח אדר תשפ""ה, 18 מרץ 2025, במעמד הצדדים.",הענישה
