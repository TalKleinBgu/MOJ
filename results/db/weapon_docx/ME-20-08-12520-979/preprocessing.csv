,verdict,text,part
0,ME-20-08-12520-979,"חוק העונשין, תשל""ז-1977: סע'  25, 40ב, 40ג, 40ט, 144, 144.א., 144.ב, 242, 275, 40יג(ב)",הנאשם
1,ME-20-08-12520-979,"פקודת סדר הדין הפלילי (מעצר וחיפוש) [נוסח חדש], תשכ""ט-1969: סע'  32, 39",הנאשם
2,ME-20-08-12520-979,"הנאשם הורשע ביום 7/2/21, על יסוד הודאתו במסגרת הסדר טיעון, בעובדות כתב אישום מתוקן בביצוע עבירות בנשק (החזקה, נשיאה והובלה), עבירה לפי סעיף 144(א) ו- (ב) לחוק העונשין, התשל""ז- 1977 (להלן: חוק העונשין), בעבירה של הפרעה לשוטר בשעת מילוי תפקידו, עבירה לפי סעיף 275 לחוק העונשין ובעבירה של ניסיון להשמדת ראיה, עבירה לפי סעיף 242 בצירוף סעיף 25 לחוק העונשין.",גזר דין
3,ME-20-08-12520-979,"כאן יוער ויובהר כי בדיון לפניי ביום 21/3/21 ביקש ב""כ המאשימה לתקן פליטת קולמוס שנפלה בעובדות כתב האישום המתוקן ולפיה אף שנמחקה עבירת האיומים מהוראות החיקוק נותר על כנו סעיף 12(ג) לעובדות המתייחס לביצוע עבירת האיומים.",גזר דין
4,ME-20-08-12520-979,"לאחר שנעתרתי לבקשת הצדדים לפיה הודאת הנאשם מתייחסת לעובדות כתב האישום המתוקן לאחר תיקון פליטת הקולמוס (מחיקת האמור בסעיף 12(ג) לעניין עבירת האיומים), הוגש בשנית ע""י המאשימה ביום 5/4/21 כתב האישום המתוקן ממנו נמחק (מפרק העובדות) אזכור עבירת האיומים.",גזר דין
5,ME-20-08-12520-979,כתב האישום המתוקן (להלן: כתב האישום),גזר דין
6,ME-20-08-12520-979,"ביום 21/6/20, סמוך לשעה 19:00, נהג הנאשם ברכבו מסוג מזדה (להלן: הרכב) בכביש 804 לכיוון כפר ראס אל-עין כשהוא מחזיק, נושא ומוביל מטען חבלה מאולתר (להלן: המטען), ללא רשות על פי דין.",גזר דין
7,ME-20-08-12520-979,"שני אחרים שזהותם אינה ידועה למאשימה, ישבו ברכב בו נהג הנאשם.",גזר דין
8,ME-20-08-12520-979,המטען הוא נשק שסוגל להזיק לאדם.,גזר דין
9,ME-20-08-12520-979,"במקביל למתואר לעיל, במסגרת פעילות משטרתית שגרתית, נהגה השוטרת שני ניצן אלגלי (להלן: השוטרת שני) ברכב משטרתי עת שהמתנדב יורם ברמן ישב לידה.",גזר דין
10,ME-20-08-12520-979,"במהלך הנסיעה, השוטרת שני והמתנדב יורם הבחינו ברכב כשהוא מבצע עבירת תנועה, ובעקבות כך, נסעו בעקבותיו תוך שהשוטרת שני כרזה לו לעצור.",גזר דין
11,ME-20-08-12520-979,"לאחר שהבחין הנאשם ברכב המשטרתי, הוא נכנס לתחנת הדלק והאיץ את מהירות נסיעתו במטרה להימלט מפני הרכב המשטרתי.",גזר דין
12,ME-20-08-12520-979,"בשלב זה, הפעילה השוטרת שני סירנה ואורות כחולים ואז קראה לנאשם, מספר פעמים, באמצעות מערכת הכריזה, לעצור את רכב המזדה.",גזר דין
13,ME-20-08-12520-979,"הנאשם לא נענה לקריאת השוטרת שני, יצא ממתחם תחנת הדלק, כאשר הרכב המשטרתי נוסע אחריו, והמשיך בהימלטות לכיוון כביש 85.",גזר דין
14,ME-20-08-12520-979,"במהלך הימלטותו, הנאשם עקף רכב שעמד בכביש ואז שקית ובתוכה המטען הושלכה לצד הדרך ע""י אחד מיושבי הרכב, מבעד לחלון הקדמי- ימני.",גזר דין
15,ME-20-08-12520-979,"הנאשם המשיך בהימלטות מפני הרכב המשטרתי, סטה ימינה למטע זיתים וכאשר הרכב המשטרתי בעקבותיו, ביצע פניית פרסה בתוך מטע הזיתים, חזר לכיוון הרכב המשטרתי והמשיך לכיוון היציאה ממטע הזיתים.",גזר דין
16,ME-20-08-12520-979,השוטרת שני ביצעה פניית פרסה אף היא והמשיכה במרדף אחר הנאשם.,גזר דין
17,ME-20-08-12520-979,"הנאשם יצא ממטע הזיתים נכנס לתוך כפר ראמה, האיץ את מהירות נסיעתו והצליח להימלט מפני השוטרת שני והמתנדב יורם.",גזר דין
18,ME-20-08-12520-979,"הנאשם היה בבריחה אף שידע כי הוא דרוש לחקירה משטרתית, וזאת עד שנעצר ביום 15/7/20.",גזר דין
19,ME-20-08-12520-979,"בתאריך 21/7/20, בסיום חקירתו של הנאשם ולאחר שהחוקר הניח את קלטת החקירה על השולחן, נטל הנאשם את קלטת החקירה תוך שסבר כי מדובר בקלטת המכילה את הקלטת השיחות שלו בתא המעצר עם אדם המכונה ואסים, שבר את הקלטת והשליכה מבעד חלון חדר החקירות.",גזר דין
20,ME-20-08-12520-979,כל זאת עשה הנאשם כדי למנוע את השימוש בקלטת כראייה.,גזר דין
21,ME-20-08-12520-979,"הנאשם בן 19.5, רווק.",גזר דין
22,ME-20-08-12520-979,טרם מעצרו התגורר הנאשם בבית הוריו.,גזר דין
23,ME-20-08-12520-979,הוא תיאר קשר קרוב עם בני משפחתו המנהלים כולם אורח חיים נורמטיבי.,גזר דין
24,ME-20-08-12520-979,"בכיתה י' עזב הנאשם את המסגרת החינוכית, ומאז ועד למעצרו עבד יחד עם אחיו.",גזר דין
25,ME-20-08-12520-979,"מתסקיר שירות המבחן עולה, כי עברו הפלילי של הנאשם נקי ללא רבב.",גזר דין
26,ME-20-08-12520-979,"משיחה עמו התרשם שירות המבחן כי הוא אינו ער ומודע לסיכון ולמסוכנות הכרוכה במעשיו, וכי לא הצליח להתחבר או להתבונן בדפוסי התנהגותו שעמדו בבסיס מעורבותו בעבירות ואף נותר בעמדה קורבנית, תוך שהוא מכחיש אחריות אקטיבית לביצוע העבירות.",גזר דין
27,ME-20-08-12520-979,"בבואו להעריך את רמת הסיכון להישנות התנהגות עוברת חוק, שקל שירות המבחן את גילו הצעיר של הנאשם לצד עברו הנקי.",גזר דין
28,ME-20-08-12520-979,"צוין כי הנאשם התקשה לקבל אחריות על מעשיו, וכי קיים פער בין נסיבות מעורבותו, לבין תיאורו את עצמו ותפקודו לאורך השנים.",גזר דין
29,ME-20-08-12520-979,"שירות המבחן העריך כי לנאשם דפוסי התנהגות עברייניים, זיקה לנשק, קושי ביצירת קשר עם גורמי הטיפול וקושי בוויסות דחפים בצירוף דפוסים הנותנים לגיטימציה לשימוש באלימות, וזאת לצד העדר אמפתיה ואי הכרה בפגיעה הפוטנציאלית הכרוכה בעבירות נשק יחד עם אלמנטים של חוסר בהירות והסתרה.",גזר דין
30,ME-20-08-12520-979,"בשקלול גורמי הסיכון, התרשם שירות המבחן מקיומה של רמת סיכון ומסוכנות גבוהה להישנות התנהגות עוברת חוק בעתיד.",גזר דין
31,ME-20-08-12520-979,"כמו כן, שירות המבחן התרשם מהיעדר מוטיבציה לשינוי וטיפול באמצעות גורמי הטיפול והסמכות.",גזר דין
32,ME-20-08-12520-979,"נוכח האמור לעיל, בדגש על גורמי הסיכון והפרוגנוזה השיקומית הנמוכה, נמנע שירות המבחן מלבוא בהמלצה טיפולית בעניינו של הנאשם.",גזר דין
33,ME-20-08-12520-979,הראיות לעונש וטיעוני  הצדדים לעונש,גזר דין
34,ME-20-08-12520-979,"במסגרת ראיות המאשימה לעונש, הוגש  גיליון מרשם התעבורה של הנאשם (ט/1), תוך שהובהר כי עברו הפלילי של הנאשם נקי.",גזר דין
35,ME-20-08-12520-979,"עוד הוגש תדפיס רשימת הרכבים של הנאשם (ט/2), הכולל  את רכב המזדה הנזכר בכתב האישום אותו מבקשת המאשימה לחלט.",גזר דין
36,ME-20-08-12520-979,"לצד הטיעונים בעל-פה בדיון, הגישה המאשימה בתיק זה את טיעוניה לעונש בכתב (ט/3) בצירוף אסופת פסיקה לתמיכה בעמדתה לעונש (ט/4) וכן בצירוף הנחיית פרקליט המדינה מספר 9.16 (ט/5) לעניין מדיניות הענישה של התביעה הכללית בעבירות נשק ומטעני חבלה.",גזר דין
37,ME-20-08-12520-979,"במסגרת טיעוניה לעונש הפנתה המאשימה לעובדות כתב האישום  המתוקן להמחשת חומרת העבירות בהן הורשע הנאשם, תוך שטענה כי הסיכון במעשי הנאשם היה רב עת שביצע עבירות של החזקת חומר נפיץ, תוך נשיאתו והובלתו, וכל זאת בשעות היום עת שרוב האנשים נמצאים מחוץ לבתיהם, דבר שיכול היה לגרום לפגיעה בגוף.",גזר דין
38,ME-20-08-12520-979,"לעניין זה נטען גם כי המטען הושלך ע""י אחד מיושבי הרכב במהלך המרדף, דבר אשר יש בו כדי ללמד על פוטנציאל הסיכון הטמון בעבירה.",גזר דין
39,ME-20-08-12520-979,"עוד טוענת המאשימה כי הערכים החברתיים שנפגעו כתוצאה ממעשיו של הנאשם הם – שלום הציבור וביטחונו, חיי אדם ושלמות הגוף.",גזר דין
40,ME-20-08-12520-979,"נטען כי עסקינן במעשים מתוכננים וכי חלקו של הנאשם במעשים הוא עיקרי בהיותו מי שנהג ברכב שבבעלותו, נמלט מהשוטרים והיה בבריחה תקופה ארוכה (למעלה מ-3 שבועות).",גזר דין
41,ME-20-08-12520-979,"כמו כן, נטען כי ברי שמטרת החזקת ונשיאת מטען החבלה היא לפעילות פלילית, וכי מדיניות הענישה הנהוגה בעבירות בנשק מלמדת על הטלת עונשי מאסר משמעותיים.",גזר דין
42,ME-20-08-12520-979,"ב""כ המאשימה ציין  לעניין זה כי  קיימת החמרה בפסיקת בית המשפט העליון בכל הנוגע לעבירות נשק, כל שכן בהתייחס למטען חבלה.",גזר דין
43,ME-20-08-12520-979,בסיכומו של דבר מבקשת המאשימה לקבוע בתיק זה מתחם עונש הולם הנע בין 3.5 ל-8.5 שנות מאסר בפועל לצד  ענישה נלווית.,גזר דין
44,ME-20-08-12520-979,"לעניין העונש בתוך המתחם, טוענת המאשימה כי תסקיר שירות המבחן בעניינו של הנאשם הוא שלילי ומלמד על רמת סיכון גבוהה להישנות התנהגות פלילית ועל פרוגנוזה שיקומית נמוכה.",גזר דין
45,ME-20-08-12520-979,הודגש כי שירות המבחן נמנע ממתן  המלצה  טיפולית בעניינו של הנאשם תוך שהעריך  כי הנאשם פיתח דפוס התנהלות עבריינית וקושי בקבלת גבולות החוק.,גזר דין
46,ME-20-08-12520-979,"צוין עוד ע""י ב""כ המאשימה, כי הנאשם ניסה להשמיד קלטת חקירה בהיותו עצור בתחנת המשטרה.",גזר דין
47,ME-20-08-12520-979,"בסיכומו של דבר, מבקשת המאשימה להשית על הנאשם עונש  ברף האמצעי של מתחם העונש ההולם לו היא עותרת לצד מאסר מותנה ארוך ומרתיע, קנס כספי וחילוט הרכב בו בוצעו העבירות.",גזר דין
48,ME-20-08-12520-979,"הסנגור, בטיעוניו לעונש, הדגיש את היות הנאשם בחור צעיר בן 19.5, המשתייך לקבוצת הבגירים / צעירים, אשר עברו הפלילי נקי לחלוטין.",גזר דין
49,ME-20-08-12520-979,"נטען כי  הנאשם מצוי לראשונה בחייו במעצר ממושך, המהווה עבורו חוויה קשה ועונש חמור בפני עצמו.",גזר דין
50,ME-20-08-12520-979,"עוד נטען כי תקופת המעצר (מיום 15/7/20), המחישה לנאשם את חומרת מעשיו, וכן כי עסקינן בנאשם שבילה 7 שנים מחייו בפנימייה בשל קושי כלכלי של המשפחה וקושי קוגניטיבי של הנאשם.",גזר דין
51,ME-20-08-12520-979,הסנגור  ביקש להתחשב לקולה גם בהודאת הנאשם שלקח אחריות על מעשיו וכן במצבה הכספי הקשה של משפחת הנאשם.,גזר דין
52,ME-20-08-12520-979,"נטען כי אחיו של הנאשם הוא בעל צרכים מיוחדים, אמו חולה במחלה ממארת וכי הנאשם הוא היחיד שתמך כלכלית במשפחתו.",גזר דין
53,ME-20-08-12520-979,לגבי התסקיר טען הסנגור כי התסקיר הוכן באופן לא יסודי לאחר עריכת שיחה קצרה של מספר דקות עם הנאשם.,גזר דין
54,ME-20-08-12520-979,"בסיכומו של דבר, ביקש הסנגור להסתפק בתקופת מעצרו של הנאשם ולהטיל עליו עונש הצופה פני עתיד תוך הימנעות מהשתת קנס על הנאשם בהינתן מצבה הכלכלי הקשה של משפחתו.",גזר דין
55,ME-20-08-12520-979,"כמו כן, ביקש הסנגור להימנע מחילוט הרכב, תוך שטען כי מדובר אמנם ברכב הרשום על שם הנאשם אך הוא משמש את כל בני המשפחה, ובנוסף הבהיר כי מדובר ברכב ששוויו בערך 10,000 ₪.",גזר דין
56,ME-20-08-12520-979,הנאשם הביע בדיון לפניי צער וחרטה על מעשיו והבטיח לא לשוב עליהם.,גזר דין
57,ME-20-08-12520-979,"תיקון מס' 113 לחוק העונשין מתווה את העיקרון המנחה כיום את ביהמ""ש בבואו לגזור דינו של נאשם, שהינו, לפי סעיף 40ב לחוק העונשין, עיקרון ההלימה, המגלם בחובו יחס הולם בין חומרת מעשה העבירה בנסיבותיו ומידת אשמו של הנאשם לבין סוג ומידת העונש המוטל עליו.",דיון והכרעה
58,ME-20-08-12520-979,"יחס זה מבטא, למעשה, את עיקרון הגמול (ראו: ע.פ. 1523/10 פלוני נ' מדינת ישראל, 18/4/12).",דיון והכרעה
59,ME-20-08-12520-979,"סעיף 40ג לחוק העונשין קובע, כי על ביהמ""ש לקבוע מתחם עונש הולם למעשה העבירה שביצע הנאשם, בהתאם לעיקרון המנחה הנ""ל, ולשם כך יתחשב ביהמ""ש בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה, הכלולות בסעיף 40ט לחוק העונשין.",דיון והכרעה
60,ME-20-08-12520-979,"עם זאת, כל מקרה נבחן על-פי נסיבותיו ועל-פי המסוכנות הפוטנציאלית הגלומה בנשק הספציפי בו בוצעה העבירה.",דיון והכרעה
61,ME-20-08-12520-979,"כך, יש לתת לקולה את הדעת במקרה דנן לעובדת היות הנשק, עפ""י כתב האישום המתוקן, אותו החזיק, נשא והוביל הנאשם, נשק מסוג מטען חבלה מאולתר אשר סוגל רק להזיק לאדם, וזאת במאובחן מנשק שסוגל לגרום למותו של אדם.",דיון והכרעה
62,ME-20-08-12520-979,"בד בבד יש לציין, לחובת הנאשם, כי הנשק הושלך מהרכב, במהלך הימלטות הנאשם מהשוטרים, דבר שיכול היה לפגוע באנשים חפים מפשע.",דיון והכרעה
63,ME-20-08-12520-979,"אוסיף ואציין, לחומרה, את חלקו הפעיל והדומיננטי של הנאשם באירוע.",דיון והכרעה
64,ME-20-08-12520-979,"ודוקו: הנאשם נהג ברכב בו החזיק, נשא והוביל את הנשק והוא אף נמלט מהשוטרים שדלקו בעקבות רכבו באופן שהפריע להם למלא את תפקידם כדין.",דיון והכרעה
65,ME-20-08-12520-979,"זאת ועוד, הנאשם ניסה, כאמור, במהלך חקירתו במשטרה, להשמיד ראיה, דבר המוסיף נופך של חומרה להתנהלותו וממחיש את זלזולו בשלטון החוק העולה גם מביצוע העבירה של הפרעה לשוטר בעת מילוי תפקידו כדין.",דיון והכרעה
66,ME-20-08-12520-979,"לאחר ששקלתי את הערכים החברתיים שנפגעו מביצוע העבירות ע""י הנאשם, את נסיבות ביצוע העבירות וכן נתתי דעתי למדיניות הענישה הנהוגה, לרבות לפסיקה אליה הפנה כל אחד מהצדדים, אני בדעה כי מתחם העונש ההולם בתיק זה נע בין 36-18 חודשי מאסר בפועל, לצד רכיבי ענישה נלווים ובעיקר מאסר מותנה משמעותי ומרתיע.",דיון והכרעה
67,ME-20-08-12520-979,"במסגרת בחינת הנסיבות שאינן קשורות בביצוע העבירות, אציין לקולה את הודאת הנאשם בהזדמנות הראשונה בעובדות כתב האישום המתוקן, אשר חסכה הן מזמנו היקר של בית המשפט והן את העדת עדי התביעה.",דיון והכרעה
68,ME-20-08-12520-979,"עוד אציין, לטובת הנאשם, את עברו הפלילי הנקי וכן את גילו הצעיר שהרי עסקינן בנאשם בן 19 וחצי, דבר המצדיק התייחסות אליו כאל ""בגיר צעיר"", על כל המשתמע מכך.",דיון והכרעה
69,ME-20-08-12520-979,בנקודה זו אציין כי מטיעוני הסנגור עולה כי הנאשם מצוי לראשונה בחייו במעצר המהווה עבורו חוויה קשה ומרתיעה.,דיון והכרעה
70,ME-20-08-12520-979,"לכל אלו אוסיף, לקולה, את נסיבותיו האישיות הקשות של הנאשם, כנטען ע""י הסנגור, לרבות את העובדה ששהה 7 שנים בפנימיות.",דיון והכרעה
71,ME-20-08-12520-979,לחובת הנאשם אציין כי במשך פרק זמן של כ-3 שבועות נמלט מאימת הדין.,דיון והכרעה
72,ME-20-08-12520-979,"עוד אציין, לחומרה, את הערכתו, כאמור, של שרות המבחן, לפיה לנאשם דפוסי התנהגות עברייניים הכוללים זיקה לנשק, לרבות דפוסים הנותנים לגיטימציה לשימוש באלימות וחוסר הכרה בפגיעה הפוטנציאלית הכרוכה בעבירות נשק.",דיון והכרעה
73,ME-20-08-12520-979,"שירות המבחן התרשם מחוסר מוטיבציה לשינוי אצל הנאשם, העריך פרוגנוזה שיקומית נמוכה וכן קיומה של רמת סיכון גבוהה ומסוכנות גבוהה להישנות התנהגות עוברת חוק בעתיד.",דיון והכרעה
74,ME-20-08-12520-979,"לאחר ששקללתי את מכלול הטעמים הנ""ל, אני סבורה כי יש להשית על הנאשם בתיק זה עונש המצוי בקרבה לרף התחתון של מתחם העונש ההולם וזאת בעיקר תוך מתן משקל נכבד לגילו הצעיר של הנאשם, לעברו הפלילי הנקי ולהודאתו בהזדמנות הראשונה.",דיון והכרעה
75,ME-20-08-12520-979,"בסיכומו של דבר, אני דנה את הנאשם, כדלקמן:",דיון והכרעה
76,ME-20-08-12520-979,"למאסר בפועל לתקופה של 20 חודשים, בניכוי ימי מעצרו (מיום 15/7/20).",דיון והכרעה
77,ME-20-08-12520-979,"למאסר על תנאי לתקופה של 12 חודשים למשך 3 שנים והתנאי הוא לבל יבצע הנאשם עבירה מסוג פשע לפי סעיף 144 לחוק העונשין, התשל""ז-1977.",דיון והכרעה
78,ME-20-08-12520-979,"למאסר על תנאי לתקופה של 6 חודשים למשך 3 שנים והתנאי הוא לבל יבצע הנאשם עבירה מסוג עוון לפי סעיף 144 לחוק העונשין, התשל""ז-1977 או עבירה לפי סימן א' או ג' לפרק ט' לחוק הנ""ל.",דיון והכרעה
79,ME-20-08-12520-979,"בהינתן מצבו הכלכלי של הנאשם, אני מבכרת להיעתר לבקשת ההגנה ולא להשית עליו קנס בתיק זה.",דיון והכרעה
80,ME-20-08-12520-979,"אני מחליטה להיעתר לבקשת המאשימה לחילוט רכב המזדה של הנאשם  הרשום על שמו  (ט/2) בו החזיק, נשא והוביל את הנשק ובאמצעותו נמלט מפני השוטרים.",דיון והכרעה
81,ME-20-08-12520-979,טענת ההגנה כי הרכב משמש את משפחת הנאשם נטענה בלשון רפה מבלי שפורטה כלל ומבלי שנתמכה בראיה כלשהי לביסוסה.,דיון והכרעה
82,ME-20-08-12520-979,"בנסיבות אלו, אני מורה, מכוח סעיפים 32 ו-39 לפקודת סדר הדין הפלילי (מעצר וחיפוש) [נוסח חדש], התשכ""ט-1969, על חילוט לטובת המדינה של רכב המזדה מ.ר.",דיון והכרעה
83,ME-20-08-12520-979,78-534-27.,דיון והכרעה
84,ME-20-08-12520-979,המזכירות תמציא העתק מגזר הדין לשרות המבחן.,דיון והכרעה
85,ME-20-08-12520-979,זכות ערעור לבית המשפט העליון תוך 45 יום.,דיון והכרעה
86,ME-20-08-12520-979,"5129371ניתן היום,  ו' אייר תשפ""א, 18 אפריל 2021, במעמד ב""כ המאשימה, עו""ד ראיד רחאל, ב""כ הנאשם, עו""ד ויסאם עראף והנאשם שהובא בVC ע""י שב""ס.",דיון והכרעה
