,verdict,text,part
0,ME-23-10-30546-436,"ע""י ב""כ עוה""ד אביעד דואק, נדב שחם",מדינת ישראל
1,ME-23-10-30546-436,מפרקליטות מחוז ירושלים (פלילי),מדינת ישראל
6,ME-23-10-30546-436,"ע""י ב""כ עו""ד רועי אטיאס",שמעון עדני
9,ME-23-10-30546-436,"חוק העונשין, תשל""ז-1977: סע'  144, 144(ב), 144(ז)",הנאשם
10,ME-23-10-30546-436,"הנאשם הורשע על פי הודאתו שניתנה במסגרת הסדר טיעון, בעבירה של נשיאת נשק, לפי סעיף 144(ב) בחוק העונשין תשל""ז-1977.",הרקע:
11,ME-23-10-30546-436,"הסדר הטיעון כלל הסכמה לפיה המאשימה תבקש לגזור על הנאשם מאסר בפועל למשך 26 חודשים ורכיבי ענישה נוספים, בעוד ההגנה תהיה חופשית בטיעוניה.",הרקע:
12,ME-23-10-30546-436,"עוד הוסכם כי המאשימה לא תבקש לחלט את רכב הנאשם, וכי ההגנה תהיה רשאית לטעון שהנאשם נשא את הנשק לנוכח אירועי יום השבעה באוקטובר 2023 והחשש הנובע מכך.",הרקע:
13,ME-23-10-30546-436,עובדות כתב האישום המתוקן:,הרקע:
14,ME-23-10-30546-436,"על פי עובדות כתב האישום המתוקן, עובר ליום 9/10/2023 הנאשם, שמעולם לא החזיק ברישיון לנשק, החזיק אקדח הזנקה חצי אוטומטי מסוג Kuzey, מודל GN19 קליבר P.A.K תשעה מילימטר, אשר הוסב לירי תחמושת קליעית, כך שהאקדח יורה ובכוחו להמית (להלן: ""האקדח"").",הרקע:
15,ME-23-10-30546-436,"ביום 9/10/2023 בשעה 22:00 לערך, הנאשם נהג ברכבו, לאחר שהסליק את האקדח מתחת למושב הנהג ברכב, כשהוא עטוף בבד ובתוך שקית.",הרקע:
16,ME-23-10-30546-436,"בנוסף, הנאשם החזיק בתושבת הכוסות ברכב מחסנית תואמת לאקדח, ובה כדור תחמושת בקוטר תשעה מילימטר.",הרקע:
17,ME-23-10-30546-436,במועד הטיעונים לעונש המאשימה אישרה כי הנאשם החזיק באקדח במשך יום אחד.,הרקע:
18,ME-23-10-30546-436,שירות המבחן ערך שלושה תסקירים בעניינו של הנאשם.,תסקירי שירות המבחן:
19,ME-23-10-30546-436,"שירות המבחן פירט כי הנאשם כבן 27, רווק, ללא עבר פלילי, עד מעצרו גר בגפו בהר אדר ועבד כעצמאי.",תסקירי שירות המבחן:
20,ME-23-10-30546-436,הנאשם שולב בילדותו במוסדות חינוך של המגזר החרדי.,תסקירי שירות המבחן:
21,ME-23-10-30546-436,"בשל קשיי קשב וריכוז מהם סבל, כיוון שהתקשה בלימודים ופרץ גבולות ומאחר שהוריו התקשו להתמודד עם קשייו, הנאשם שולב במסגרת חוץ ביתית עוד בהיותו בן עשר.",תסקירי שירות המבחן:
22,ME-23-10-30546-436,"בהמשך, סיים 12 שנות לימוד ללא תעודת בגרות.",תסקירי שירות המבחן:
23,ME-23-10-30546-436,"לדבריו, הקשר עם הוריו היה מרוחק כיוון שלא עמד בציפיותיהם הדתיות.",תסקירי שירות המבחן:
24,ME-23-10-30546-436,"הנאשם קיבל פטור משירות בצה""ל על רקע בעיה בריאותית, ובמהלך השנים עבד במגוון עבודות לתקופות קצרות כעצמאי וכשכיר, מאחר שהתקשה להתמיד במסגרות לתקופות ארוכות.",תסקירי שירות המבחן:
25,ME-23-10-30546-436,"הנאשם טען לפני קצינת המבחן כי במהלך מבצע שומר החומות, בעת שעבד כנהג משאית, נקלע למהומות בהן יודו לעברו אבנים שגרמו לכך שהוא נפצע והובהל לבית חולים.",תסקירי שירות המבחן:
26,ME-23-10-30546-436,"בהמשך, סבל כתוצאה מכך מחרדות ופחדים, אך לא פנה לטיפול עד לביצוע העבירה.",תסקירי שירות המבחן:
27,ME-23-10-30546-436,"מסמכים שהציג לפני שירות המבחן מלמדים כי לאחר מעצרו פנה לטיפול פסיכיאטרי, אובחן כסובל מתסמינים העשויים להעיד על פוסט-טראומה והומלץ לו על טיפול תרופתי.",תסקירי שירות המבחן:
28,ME-23-10-30546-436,"לדבריו, הוא לא נוטל את התרופות עליהן הומלץ בשל חששו מהתמכרות לכדורים.",תסקירי שירות המבחן:
29,ME-23-10-30546-436,"בהמשך, הנאשם פנה מיוזמתו לטיפול פרטי אצל פסיכולוג קליני מוסמך.",תסקירי שירות המבחן:
30,ME-23-10-30546-436,"הפסיכולוג המטפל מסר לשירות המבחן כי לנאשם נגרמו טראומות מהעבר, הוא משתף פעולה עם הטיפול וצפוי לטיפול ארוך טווח.",תסקירי שירות המבחן:
31,ME-23-10-30546-436,"בנוסף, הנאשם שולב בקבוצה טיפולית לעצורי בית, שיתף פעולה באופן מלא עם הטיפול, הגיע לכל הפגישות בזמן והשתתף באופן פעיל ודומיננטי.",תסקירי שירות המבחן:
32,ME-23-10-30546-436,"בתסקיר משלים שהוגש פורט כי בחודש ינואר 2025 הנאשם השתלב בקבוצת צעירים בשירות המבחן, המצויה בשלב ראשוני והתחלתי.",תסקירי שירות המבחן:
33,ME-23-10-30546-436,"עד כה הנאשם משתף פעולה, מעורר שיח פתוח ונראה כי המשך השתתפותו בקבוצה עשוי לקדם אותו.",תסקירי שירות המבחן:
34,ME-23-10-30546-436,"הנאשם הודה בעובדות כתב האישום, קיבל על עצמו אחריות למעשיו וביטא הבנה לכך שעליו לשאת בהשלכותיהם.",תסקירי שירות המבחן:
35,ME-23-10-30546-436,"לדבריו לפני שירות המבחן, לאחר אירועי יום השבעה באוקטובר 2023 הוא חש תחושות של אובדן הביטחון האישי, חוסר הגנה וצורך להגן על עצמו לשם הישרדותו.",תסקירי שירות המבחן:
36,ME-23-10-30546-436,"בשל כך, מתוך צורך להגן על עצמו במקרה של הסלמה ביטחונית ותחת שיקול דעת לקוי שנבע מפחד, חרדה ואימפולסיביות, רכש נשק באמצעות אחת הרשתות החברתיות, למרות שאינו מחזיק ברישיון לכך.",תסקירי שירות המבחן:
37,ME-23-10-30546-436,"כיום, הוא מודע לכך שהתנהלותו הייתה שגויה, בעייתית, מסוכנת וחמורה.",תסקירי שירות המבחן:
38,ME-23-10-30546-436,"כגורמי סיכון מנה שירות המבחן את: ניתוק הקשר של הנאשם ממשפחתו; התבגרותו בתחושת בדידות, ללא גורמי תמיכה וביטחון שיוכלו לספק לו מענה רגשי וביטחון; התנהלותו על פי דפוס הישרדותי, תוך אמונה שאינו יכול להסתמך על עזרת הסביבה ושעליו לדאוג לעצמו; הימנעותו מלפנות לקבלת טיפול לאחר האירוע הטראומתי שחווה; קושי לשמור על יציבות במסגרות; קושי ביכולת הוויסות הרגשי; ונטייתו לאימפולסיביות כאשר חש איום על בטחונו האישי.",תסקירי שירות המבחן:
39,ME-23-10-30546-436,"כגורמי סיכוי מנה את: עברו הפלילי הנקי; הודאתו בביצוע העבירה, האחריות שקיבל על עצמו, החרטה שהביע וההבנה למחיר שעליו לשלם בשל מעשיו; ההערכה כי הוא נעדר קווים עברייניים מגובשים באישיותו; מאמציו לתפקד והצלחתו להשלים 12 שנות לימוד, לדאוג למגורים ולפרנסה עבורו; אורח החיים הנורמטיבי ושומר החוק שניהל עד האירוע; שילובו בקבוצה טיפולית והאחריות שמבטא להשתתפותו בה; יציבותו בטיפול הפרטני; והעובדה שההליך המשפטי משמש כגורם מרתיע ומחדד גבול עבורו.",תסקירי שירות המבחן:
40,ME-23-10-30546-436,"לאור האמור לעיל, ולנוכח הערכת שירות המבחן כי לעונש של מאסר בפועל עלולות להיות השלכות קשות על חייו ומצבו הרגשי של הנאשם, המליץ להטיל עליו מאסר בדרך של עבודות שירות וצו מבחן למשך שנה.",תסקירי שירות המבחן:
41,ME-23-10-30546-436,הצדדים לא הגישו ראיות לעונש.,הראיות לעונש:
42,ME-23-10-30546-436,"המאשימה ביקשה להטיל על הנאשם עונש מאסר בפועל למשך 26 חודשים, מאסר על תנאי וקנס.",תמצית טיעוני הצדדים לעונש:
43,ME-23-10-30546-436,"המאשימה לא התעלמה בטיעוניה מכך שפוטנציאל הנזק הטמון בנשק מוסב שאינו תקני אינו זהה לזה הטמון בנשק תקני, ולא מכך שהנאשם החזיק את הנשק על רקע אירועי השבעה באוקטובר 2023.",תמצית טיעוני הצדדים לעונש:
44,ME-23-10-30546-436,"יחד עם זאת, הדגישה כי מדובר באקדח חצי אוטומטי שלצדו נתפסו גם מחסנית ותחמושת, כך שהנשק היה זמין עבור הנאשם.",תמצית טיעוני הצדדים לעונש:
45,ME-23-10-30546-436,"עוד טענה, כי יש בעובדה שהעבירה נעברה באמצעות נשק מוסב שאינו תקני כדי לשמש גם נסיבה מחמירה, כיוון שיש בה כדי לפתוח את השוק לכלי נשק קטלניים נוספים, וכי מטרת החזקת הנשק – הגנה עצמית – אינה מפחיתה את פוטנציאל הסיכון הנובע ממנו ולכן לא משמשת נסיבה מקלה.",תמצית טיעוני הצדדים לעונש:
46,ME-23-10-30546-436,המאשימה הבהירה כי עמדתה העונשית במקרה זה נמוכה ממתחמי הענישה שנקבעו על פי רוב לעבירה של נשיאת נשק.,תמצית טיעוני הצדדים לעונש:
47,ME-23-10-30546-436,"עמדה זו, כך טענה, הולמת את מעשה העבירה שהנאשם עבר, ומביאה בחשבון גם את השיקולים הנדרשים לצורך קביעת העונש בתוך מתחם הענישה, ובהם: הודאתו של הנאשם, עברו הפלילי הנקי, השתתפותו בקבוצה טיפולית, הימנעותו מליטול את הטיפול התרופתי שהומלץ לו וגורמי הסיכון שנמנו בעניינו.",תמצית טיעוני הצדדים לעונש:
48,ME-23-10-30546-436,"ההגנה ביקשה לאמץ את המלצת שירות המבחן, לסטות ממתחמי הענישה שנקבעו בעבירה של נשיאת נשק ולהטיל על הנאשם מאסר בדרך של עבודות שירות וצו מבחן.",תמצית טיעוני הצדדים לעונש:
49,ME-23-10-30546-436,"לטענת הסנגור, הנסיבות במקרה זה חריגות במיוחד.",תמצית טיעוני הצדדים לעונש:
50,ME-23-10-30546-436,"לטענתו, דברי המאשימה בדיון ביום 1/1/2024, כי היא מסכימה לכך שהנאשם ישוחרר מהמעצר בפיקוח אלקטרוני בו היה נתון",תמצית טיעוני הצדדים לעונש:
51,ME-23-10-30546-436,"הסנגור הדגיש כי מדובר באקדח הזנקה בו הנאשם החזיק למשך 24 שעות בלבד, וכי היה ברשות הנאשם כדור אחד בלבד.",תמצית טיעוני הצדדים לעונש:
52,ME-23-10-30546-436,"הסנגור טען כי יש לזקוף לטובת הנאשם את הודאתו, האחריות שקיבל על מעשיו, אורח חייו הנורמטיבי, עברו הפלילי הנקי, נסיבותיו האישיות, מעצרו מאחורי סורג ובריח למשך חודשיים, פרק הזמן הארוך בו הוא נתון בתנאים מגבילים, ההליך השיקומי שעבר והשתלבותו בטיפול פרטני בפוסט-טראומה ממנה הוא סובל.",תמצית טיעוני הצדדים לעונש:
53,ME-23-10-30546-436,"לאור זאת, ועל מנת שלא לעצור את הטיפול ושלא לגרום לרגרסיה במצבו, ביקש שלא להטיל עליו עונש מאסר מאחורי סורג ובריח.",תמצית טיעוני הצדדים לעונש:
54,ME-23-10-30546-436,הנאשם בדבריו לפני בית המשפט הביע בושה על מעשיו.,תמצית טיעוני הצדדים לעונש:
55,ME-23-10-30546-436,"לדבריו, הוא לא יודע איך הגיע למצב זה, לאחר שכל חייו התרחק מבעיות.",תמצית טיעוני הצדדים לעונש:
56,ME-23-10-30546-436,"הנאשם העיד על עצמו כי הוא אדם טוב השואף לעשות טוב ולא רע בעולם, ושיתף כי ברצונו לצאת מההליך חזק ולהמשיך בחייו.",תמצית טיעוני הצדדים לעונש:
57,ME-23-10-30546-436,בית המשפט העליון חזר וקבע:,דיון ומסקנות:
58,ME-23-10-30546-436,"הצורך להיאבק בעבירות הנשק בדרך של החמרת הענישה עולה גם מהוראת השעה (חוק העונשין (תיקון מס' 140 – הוראת שעה), התשפ""ב-2021) שעמדה בתוקף מיום 8/12/2021 ועד ליום 7/12/2024, וחודשה ביום 9/1/2025 (חוק העונשין (תיקון מס' 140 – הוראת שעה) (תיקון), תשפ""ה-2025), בה נקבע עונש מינימום של 30 חודשי מאסר לעבירה של נשיאת נשק (סעיף 144(ז) בחוק העונשין), אלא אם כן החליט בית המשפט, מטעמים מיוחדים שיירשמו, להקל בעונשו.",דיון ומסקנות:
59,ME-23-10-30546-436,אולם במקרה שלפניי אין מדובר בטענה סתמית מצדו של הנאשם בדבר הסיבה שהביאה אותו לעבור את העבירה.,דיון ומסקנות:
60,ME-23-10-30546-436,"גרסתו, לפיה הסיבה לכך היא אירועי יום השבעה באוקטובר 2023 והחשש הנובע מכך, מוסכמת על המאשימה.",דיון ומסקנות:
61,ME-23-10-30546-436,"חשש זה לא התעורר בלבו של הנאשם בשל מעורבות פלילית שלו או של אחרים, ולא נבע מנסיבות בהן ניתן היה לצפות כי יהיה בפנייה מטעמו למשטרת ישראל כדי לסלק את החשש.",דיון ומסקנות:
62,ME-23-10-30546-436,"הנאשם החל להחזיק בנשק ביום 8/10/2023, יום למחרת המועד בו למרבה האסון עלה בידו של ארגון הטרור חמאס לטבוח בתושבי המדינה, לחטוף ולאנוס רבים מהם, ולא עלה בידי גופי הביטחון להושיע.",דיון ומסקנות:
63,ME-23-10-30546-436,"על רקע תסמיני הפוסט-טראומה שהתגלו אצל הנאשם, קל לתאר את הפחד שקינן בלבו בשל אירועים אלו.",דיון ומסקנות:
64,ME-23-10-30546-436,"אין ספק אפוא שהנאשם, בנסיבותיו ובנסיבות הזמן, לא נשא את הנשק כהכנה לביצוע עבירה, אלא על מנת להתגונן מפני המשכה של מתקפת הטרור האמורה.",דיון ומסקנות:
65,ME-23-10-30546-436,"נסיבות ביצוע העבירה במקרה זה חריגות אפוא במידה המשליכה באופן משמעותי על מתחם העונש ההולם, והמצדיקה להקל עם הנאשם, לקבוע מתחם ענישה מתון באופן ניכר מזה שנקבע ברגיל לעבירה של נשיאת נשק במרחב הציבורי ולהימנע מלהטיל עליו את עונש המינימום שנקבע בצדה של העבירה בה הורשע.",דיון ומסקנות:
66,ME-23-10-30546-436,"בנוסף לאמור, יש להתחשב בכך שהנאשם נשא נשק מוסב, שיעילותו ושהסכנה הגלומה בו נמוכים ביחס לנשק תקני, בעובדה שהאקדח נתפס ברשותו של הנאשם ביום 9/10/2023, יום למחרת המועד בו הגיע לרשותו, ובכך שהנאשם החזיק בכדור תחמושת אחד בלבד.",דיון ומסקנות:
67,ME-23-10-30546-436,"לאור המפורט לעיל בדבר הערכים החברתיים שנפגעו מביצוע העבירות ומידת הפגיעה בהם, לנוכח מדיניות הענישה הנהוגה עליה עמדנו לעיל, ובהתחשב בנסיבות בהן הנאשם עבר את העבירה, אני סבור כי מתחם העונש ההולם למעשיו של הנאשם נע בין אחד עשר חודשי מאסר בפועל לבין 24 חודשי מאסר בפועל.",דיון ומסקנות:
68,ME-23-10-30546-436,"לצורך קביעת העונש המתאים לנאשם בתוך מתחם העונש ההולם הנ""ל יש להביא בחשבון, לטובתו של הנאשם את הודאתו שניתנה בשלב מוקדם מאוד של ההליך, עוד במסגרת הדיון המקדמי.",דיון ומסקנות:
69,ME-23-10-30546-436,"יש בכך כדי לתמוך באמור בתסקירים כי הנאשם מקבל אחריות על מעשיו, מתחרט ונכון לשלם מחיר בגינם.",דיון ומסקנות:
70,ME-23-10-30546-436,"עוד יש להביא בחשבון את: עברו הפלילי הנקי של הנאשם; נסיבותיו האישיות המיוחדות, כפי שפורטו בהרחבה על ידי הסנגור ועל ידי שירות המבחן; מעצרו מאחורי סורג ובריח למשך חודשיים ימים ושהייתו בתנאים מגבילים במשך למעלה משנה; ההליך הטיפולי בו הוא מתמיד; התסקירים החיוביים שנערכו בעניינו; המלצת שירות המבחן שלא להטיל עליו מאסר מאחורי סורג ובריח; והערכת שירות המבחן כי עונש מאסר כאמור עלול להשליך באופן קשה על חייו ומצבו הרגשי.",דיון ומסקנות:
71,ME-23-10-30546-436,"לאור כל האמור, אני סבור כי העונש המתאים לנאשם עומד בתחתית מתחם הענישה שנקבע.",דיון ומסקנות:
72,ME-23-10-30546-436,"עוד נראה לי, כי כיוון שהנאשם היה עצור מאחורי סורג ובריח במשך חודשיים ימים, ניתן לאמץ את המלצת שירות המבחן ולהטיל עליו עונש מאסר לריצוי בעבודות שירות, מבלי לחרוג ממתחם העונש ההולם.",דיון ומסקנות:
73,ME-23-10-30546-436,אני דן אפוא את הנאשם לעונשים הבאים:,התוצאה:
74,ME-23-10-30546-436,"מאסר בפועל למשך תשעה חודשים, ללא קיזוז תקופת מעצרו.",התוצאה:
75,ME-23-10-30546-436,המאסר ירוצה בדרך של עבודות שירות.,התוצאה:
76,ME-23-10-30546-436,"הנאשם יתייצב לפני המפקח על עבודות שירות לצורך קליטה והצבה ביום 10/4/2025 עד לשעה 10:00, במפקדת מחוז הדרום, יחידת עבודות שירות, ליד כלא באר שבע.",התוצאה:
77,ME-23-10-30546-436,על הנאשם לעדכן את משרד הממונה על עבודות שירות בכל שינוי בכתובת מגוריו.,התוצאה:
78,ME-23-10-30546-436,"מובהר לנאשם כי עליו לעמוד בתנאי הפיקוח, כי תערכנה ביקורות פתע לבדיקת עמידתו בפיקוח וכי כל הפרה בעבודות השירות תביא להפסקה מנהלית של העבודות וריצוי העונש במאסר ממש.",התוצאה:
79,ME-23-10-30546-436,"מאסר למשך תשעה חודשים, וזאת על תנאי למשך שלוש שנים מיום שחרורו ממאסר, אם יעבור עבירה בנשק, לפי סעיף 144 בחוק העונשין.",התוצאה:
80,ME-23-10-30546-436,"קנס בסך של 3,000 ₪, שיופקד בקופת בית המשפט עד ליום 2/3/2025.",התוצאה:
81,ME-23-10-30546-436,"ניתן בזה צו מבחן, לפיו הנאשם יעמוד בפיקוח שירות המבחן במשך שנה מהיום.",התוצאה:
82,ME-23-10-30546-436,הנאשם ישולב בכל קבוצה טיפולית לפי שיקול דעת שירות המבחן.,התוצאה:
83,ME-23-10-30546-436,5129371זכות ערעור לבית המשפט העליון בתוך 45 יום מהיום.,התוצאה:
84,ME-23-10-30546-436,"ניתן היום,  י""ט שבט תשפ""ה, 17 פברואר 2025, במעמד הצדדים.",התוצאה:
