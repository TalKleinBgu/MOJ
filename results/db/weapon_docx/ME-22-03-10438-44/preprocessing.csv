,verdict,text,part
0,ME-22-03-10438-44,"תפ""ע 10438-03-22 מדינת ישראל נ' אל אטרש (עציר)",בית המשפט המחוזי בבאר שבע
1,ME-22-03-10438-44,מוחמד אל אטרש (עציר),הנאשם
2,ME-22-03-10438-44,"חוק העונשין, תשל""ז-1977: סע'  40י(9), 77(ב), 144, 144(ב), 329(א)(1), 329(א)(2), 451, ד', ח'","ע""י ב""כ עוה""ד נתי טרבלסי"
3,ME-22-03-10438-44,"* בית המשפט המחוזי בבאר שבע גזר לנאשם, אשר הורשע בשלוש עבירות של חבלה בכוונה מחמירה, עבירה של נשיאה והובלת נשק ועבירה של היזק לבעל חיים, עונש של 10 שנות מאסר, תקופות של 10 ו-6 חודשי מאסר על תנאי ופיצוי בסך 37,500 ש""ח לשלושת המתלוננים.","ע""י ב""כ עוה""ד נתי טרבלסי"
4,ME-22-03-10438-44,* עונשין – עבירות – חבלה בכוונה מחמירה,"ע""י ב""כ עוה""ד נתי טרבלסי"
5,ME-22-03-10438-44,* עונשין – עבירות – עבירות נשק,"ע""י ב""כ עוה""ד נתי טרבלסי"
6,ME-22-03-10438-44,* עונשין – עבירות – היזק לחיה,"ע""י ב""כ עוה""ד נתי טרבלסי"
7,ME-22-03-10438-44,"על פי העובדות בהן הורשע, הנאשם ביצע את העבירות כלפי אחיו ושני ילדיו (אחד מהם קטין) וכלפי סוס שהיה בבעלותם, על רקע סכסוך ירושה.","ע""י ב""כ עוה""ד נתי טרבלסי"
8,ME-22-03-10438-44,"הוא פגע ברכבו בסוס עליו דהר אחד המתלונן הקטין וגרם לפציעתם של הסוס והקטין, חזר עם רכבו לזירת האירוע, פגע בסוס בשנית ועלה עם גלגלי רכבו על רגלו של מתלונן שני ובהמשך נטל אקדח וירה מספר פעמים באחיו, יריות אשר פגעו ברגליו וגרמו לפציעתו.","ע""י ב""כ עוה""ד נתי טרבלסי"
9,ME-22-03-10438-44,כתוצאה מפצעיו של הסוס – הוא נלקח לווטרינר והומת.,"ע""י ב""כ עוה""ד נתי טרבלסי"
10,ME-22-03-10438-44,בית המשפט קבע בגזר דינו כך:,"ע""י ב""כ עוה""ד נתי טרבלסי"
11,ME-22-03-10438-44,מתחם העונש ההולם בגין מכלול מעשיו של הנאשם נע בין 9-13 שנות מאסר בפועל.,"ע""י ב""כ עוה""ד נתי טרבלסי"
12,ME-22-03-10438-44,"בין השיקולים הרלבנטיים לקביעת המתחם: מעשיו של הנאשם גרמו לנזקים משמעותיים, פיסיים ונפשיים; הנאשם השתמש ברכבו ככלי נשק קר, בכך שעשה בו שימוש לצורך דריסה מכוונת; שימוש בנשק חם תוך ירי לעבר גופו של אדם טומנים בחובם פוטנציאל נזק משמעותי והיה עלול להסתיים בקיפוח חיי אדם; הנשק בו נעשה שימוש לא נמסר לידי הרשויות ובכך נותר החשש להמשך שימוש ופגיעה באמצעותו.","ע""י ב""כ עוה""ד נתי טרבלסי"
13,ME-22-03-10438-44,"הנאשם הורשע לאחר ניהול הוכחות בביצוע עבירת חבלה בכוונה מחמירה, עבירה לפי סעיף 329(א)(1) לחוק העונשין, תשל""ז-1977 (להלן: ""חוק העונשין""), 2 עבירות חבלה בכוונה מחמירה, עבירה לפי סעיף 329(א)(2) לחוק העונשין, עבירות נשק (נשיאה והובלה), עבירה לפי סעיף 144(ב) רישא לחוק העונשין, ועבירת היזק לבעל חיים, עבירה לפי סעיף 451 לחוק העונשין.",כתב אישום
14,ME-22-03-10438-44,"מכתב האישום עולה כי הנאשם וחסן, יליד 1976 (להלן: ""המתלונן"") הם אחים, ובתקופה הרלוונטית לכתב האישום היה קיים ביניהם סכסוך על רקע חלוקת הירושה של אביהם.",כתב אישום
15,ME-22-03-10438-44,"המתלונן הוא אביהם של הקטין ס', יליד 2005 ושל עטיה, יליד 1997.",כתב אישום
16,ME-22-03-10438-44,"בתקופה הרלוונטית לכתב האישום, הנאשם והמתלונן התגוררו, עם משפחותיהם, בשכנות זה לזה בפזורת אל אטרש, מולדה (להלן: ""מתחם המשפחה"").",כתב אישום
17,ME-22-03-10438-44,"ביום 11/08/21, בסמוך לשעה 17:00, רכב הקטין ס' על סוס השייך למשפחתו (להלן: ""הסוס""), בשטח הסמוך לביתו, בעוד סוס אחר השייך למשפחתו של הנאשם (להלן: ""הסוס של הנאשם""), עמד קשור בשביל בו רכב.",כתב אישום
18,ME-22-03-10438-44,"בשלב מסוים, כאשר הקטין ס' עבר ליד הסוס של הנאשם, ומסיבה שאינה ידועה במדויק, הסוס של הנאשם השתחרר מהקשירה והחל לדהור בשטח, בסמוך לסוס של הקטין ס'.",כתב אישום
19,ME-22-03-10438-44,"דבר הבריחה של סוסו נודע לנאשם, ובתגובה לכך הוא הגיע ברכבו, מסוג ג'יפ מיצובישי פג'רו (להלן: ""הרכב""), לשטח בו רכב הקטין ס', נסע לעבר הסוס עליו רכב, והתנגש בו באמצעות הרכב, וזאת בכוונה להטיל בו נכות או מום או לגרום לו חבלה חמורה (להלן: ""אירוע הפגיעה הראשון"").",כתב אישום
20,ME-22-03-10438-44,"כתוצאה מהפגיעה בסוס, הקטין ס' נפל מהסוס על הקרקע, נפגע בכתפו וסבל מכאבים, והסוס נפצע בבטנו והחל לדמם.",כתב אישום
21,ME-22-03-10438-44,הנאשם נסע מהמקום לכיוון הבית.,כתב אישום
22,ME-22-03-10438-44,"בשלב זה, עטיה, שנודע לו על אירוע הפגיעה הראשון, הגיע למקום כדי לסייע לקטין ס', והחל להוביל את הסוס הפצוע בחזרה לכיוון הבית.",כתב אישום
23,ME-22-03-10438-44,"במקביל למתואר, הנאשם חזר לשטח, כשהוא נוהג ברכב ומחזיק ברשותו אקדח מסוג שאינו ידוע במדויק (להלן: ""האקדח""), התקרב אל עטיה ואיים עליו בכך שכיוון כלפיו את האקדח.",כתב אישום
24,ME-22-03-10438-44,"מיד לאחר מכן, המשיך הנאשם לנסוע ברכב במהירות ליד עטיה והסוס, עד שבשלב מסוים נסע לעבר הסוס והתנגש בו, בעוד עטיה עומד מאחורי הסוס, וזאת בכוונה להטיל בו נכות או מום או לגרום לו חבלה חמורה.",כתב אישום
25,ME-22-03-10438-44,"כתוצאה מההתנגשות – עטיה נפל ארצה והנאשם המשיך לנסוע, תוך שהוא עולה עם גלגל הרכב על רגלו הימנית של עטיה (להלן: ""אירוע הפגיעה השני"").",כתב אישום
26,ME-22-03-10438-44,"כתוצאה ממעשיו של הנאשם, עטיה נפגע ברגלו הימנית ורגלו האחורית של הסוס נשברה.",כתב אישום
27,ME-22-03-10438-44,"הנאשם המשיך לנהוג ברכב, עלה על הגבעה, וירה מהאקדח מספר יריות באוויר (להלן: ""אירוע הירי באוויר"").",כתב אישום
28,ME-22-03-10438-44,"המתלונן, אשר קיבל דיווח מבני משפחתו אודות המתרחש – הגיע למקום ברכבו מסוג סוברו  (להלן: ""רכב הסוברו""), התקשר למוקד 100 של המשטרה, וכאשר הבחין ברכבו של הנאשם – החל לנסוע אחריו תוך שהוא מדווח על כך למשטרה.",כתב אישום
29,ME-22-03-10438-44,"בשלב מסוים במהלך המעקב, הנאשם עצר את הרכב, ובעקבות כך המתלונן עצר גם הוא.",כתב אישום
30,ME-22-03-10438-44,"הנאשם יצא מהרכב, התקרב אל החלון הימני הקדמי הפתוח של הרכב הסוברו  וניסה לקחת מהמתלונן את הטלפון, אך לא הצליח בכך.",כתב אישום
31,ME-22-03-10438-44,"מיד לאחר מכן, הנאשם ירה דרך החלון הפתוח, באמצעות האקדח, שתי יריות לעבר גופו של המתלונן, בכוונה לגרום לו חבלה חמורה, נכות או מום.",כתב אישום
32,ME-22-03-10438-44,"בשלב בו המתלונן הבין כי הנאשם עומד לירות בו – הוא התרומם בכיסאו ושני הכדורים שירה הנאשם פגעו בברכו הימנית של המתלונן (להלן: ""אירוע הירי"").",כתב אישום
33,ME-22-03-10438-44,"הנאשם נמלט מהמקום והמתלונן פונה באמצעות אמבולנס למיון של המרכז הרפואי ""סורוקה"", שם נמצא כי למתלונן, שסובל מסכרת לא מאוזנת, נגרמו שני פצעי כניסה ויציאה באזור הברך הימנית, שבר בעצמות השוק, ונמצאו רסיסים מתכתיים ברקמות הרכות בגופו.",כתב אישום
34,ME-22-03-10438-44,המתלונן טופל באמצעות סד גבס ואושפז למשך חמישה ימים.,כתב אישום
35,ME-22-03-10438-44,גם כעבור כחצי שנה המתלונן המשיך לסבול מכאבים ברגלו ומהגבלה בתנועה.,כתב אישום
36,ME-22-03-10438-44,"עטיה, שגם הוא הובא לטיפול במרכז הרפואי ""סורוקה"", סבל מרגישות במישוש ובהנעת ברך ימין, התקשה לישר את הרגל וטופל באמצעות חבישה אלסטית.",כתב אישום
37,ME-22-03-10438-44,"הסוס, אשר נפצע בבטנו וברגלו, הומת בסמוך לאחר התאריך הנ""ל על ידי ווטרינר.",כתב אישום
38,ME-22-03-10438-44,ביום 22.06.23 ניתנה הכרעת דין מנומקת במסגרתה קבעתי כי המאשימה עמדה בנטל הבאת הראיות והוכיחה מעל לכל ספק סביר את העובדות המפורטות בכתב האישום ולפיכך הרשעתי את הנאשם בביצוע העבירות המיוחסות לו.,הכרעת דין
39,ME-22-03-10438-44,"תסקיר נפגעי העבירה התייחס לשלושת נפגעי העבירה בתיק דנן - המתלונן ושני בניו, הקטין ס' ועטיה.",תסקיר נפגעי עבירה 
40,ME-22-03-10438-44,"התסקיר מתאר כי עסקינן במשפחה שבנתה לעצמה זהות ערכית ואידיאולוגית התומכת בגורמי הממסד, כפי שהנחיל למתלונן אביו ז""ל.",תסקיר נפגעי עבירה 
41,ME-22-03-10438-44,"יחד עם זאת, ההתרשמות היא כי משפחת המתלונן מתמודדת עם משבר זהות עמוק ותחושת קונפליקט נאמנויות בין החברה הבדואית ממנה מגיעה ובין התפיסה הערכית עליה חונכו, כאשר מתיחות זו גרמה לאירוע העבירה המתואר בכתב האישום.",תסקיר נפגעי עבירה 
42,ME-22-03-10438-44,"ביחס לאירוע העבירה, נפגעי העבירה תארו כולם את תחושת הדריכות, החרדה והפחד המלווה אותם מאז וכן, את החשש הממשי מפני נקמה.",תסקיר נפגעי עבירה 
43,ME-22-03-10438-44,עוד תארו כי תחושת המוגנות והביטחון נלקחה מהם.,תסקיר נפגעי עבירה 
44,ME-22-03-10438-44,באשר למתלונן - בן 47 ומתגורר עם משפחתו ו-12 ילדיו באזור הפזורה בדואית ובסמוך למשפחתו המורחבת.,תסקיר נפגעי עבירה 
45,ME-22-03-10438-44,צוין כי המתלונן סובל מבעיות רפואיות בגינן בעל 100% נכות.,תסקיר נפגעי עבירה 
46,ME-22-03-10438-44,המתלונן תאר שעוד בילדותו משפחתו חוותה קשיים והעדר תחושת שייכות ועוינות מצד משפחתו המורחבת על רקע שירות אביו במערך כוחות הביטחון שאף הובילה לתקיפה שהופנתה כנגדו וכנגד אביו על ידי בני משפחה רחוקים.,תסקיר נפגעי עבירה 
47,ME-22-03-10438-44,המתלונן סיפר כי אביו נפטר בתאונת דרכים בגיל 58 ומותו הפתאומי גרם לטלטלה קשה עבור משפחתו ובפרט עבורו.,תסקיר נפגעי עבירה 
48,ME-22-03-10438-44,"בשל הקשר הקרוב שהיה בין המתלונן ובין אביו, לאחר מותו המתלונן טיפל בסוגיות משפחתיות שונות עניין שגרם לחלק מאחיו לקנא בו ולמרוד בהחלטותיו ובהשקפת עולמו - ביניהם הנאשם.",תסקיר נפגעי עבירה 
49,ME-22-03-10438-44,"הקונפליקטים במשפחה התעצמו לאחר מות אביו לאחר ששניים מבניו של המתלונן התגייסו לכוחות הביטחון עניין שבא לידי ביטוי בהפגנת גילויי אלימות שונים, התנכלויות והסתה של החברה הבדואית כנגדו.",תסקיר נפגעי עבירה 
50,ME-22-03-10438-44,בעקבות אירוע העבירה המתלונן נפצע ברגלו כתוצאה מהירי שספג עניין הדורש הליך שיקום אינטנסיבי.,תסקיר נפגעי עבירה 
51,ME-22-03-10438-44,"המתלונן סובל מכאבים עזים ומקושי ללכת באופן ממושך על רגלו, נעזר בקביים ונאלץ להסתייע בליווי על מנת להגיע לבדיקות רפואיות.",תסקיר נפגעי עבירה 
52,ME-22-03-10438-44,"בתסקיר תואר כיצד הפגיעה הפיזית העמיקה את עוצמת הפגיעה הנפשית ולמעשה הרחיבה את הקושי הרגשי בהתמודדות עם הטראומה, מה גם שהמתלונן חש בושה בצליעתו עקב הפגיעה ואלה מתווספים למצב בריאותו הרעוע ממילא.",תסקיר נפגעי עבירה 
53,ME-22-03-10438-44,"עד אירוע העבירה, המתלונן תפס עצמו כאדם אופטימי ובעל חוסן נפשי אך כתוצאה מהפגיעה, כיום חש כבוי רגשית מרבה להסתגר, נמנע מחיי חברה ואף סובל מקשיי שינה.",תסקיר נפגעי עבירה 
54,ME-22-03-10438-44,רובד פגיעה נוסף המעצים את הפגיעה מתבטא בהיבט המשפחתי.,תסקיר נפגעי עבירה 
55,ME-22-03-10438-44,"המתלונן לא דמיין כי אחיו, יהא מסוגל לפגוע בו ובילדיו באופן זה, עניין שגרם לניתוק מוחלט מאחיו שאינם מתעניינים בשלומו.",תסקיר נפגעי עבירה 
56,ME-22-03-10438-44,"באשר לעטיה, בן 26 נשוי, אב לשניים ועובד כחשמלאי.",תסקיר נפגעי עבירה 
57,ME-22-03-10438-44,"צוין כי לאחר לימודיו התיכוניים התגייס לגדס""ר הבדואי ושרת שירות צבאי מלא בתפקוד גבוה, זאת על רקע החינוך שהנחיל לו אביו לתרומה למדינה וגאווה במוסדותיה.",תסקיר נפגעי עבירה 
58,ME-22-03-10438-44,"עטיה תאר את המתיחות בינו ובין דודו הנאשם, מזה שנים על רקע השוני בתפיסותיהם האידיאולוגיות.",תסקיר נפגעי עבירה 
59,ME-22-03-10438-44,"כתוצאה מאירוע העבירה עטיה נדרס על ידי רכבו של הנאשם ומתאר כאב רב, פיזי ורגשי המלווה בתחושות של הלם, חוסר אונים ואימת מוות.",תסקיר נפגעי עבירה 
60,ME-22-03-10438-44,"מאז אירוע העבירה ומעבר לכאבים הפיזיים עימם מתמודד, עטיה מתמודד עם תחושות דריכות, מובסות, השפלה וחשש מנקמה בו ובמשפחתו בשלהן מסתגר בביתו ומצמצם את מרחב פעילותו לעבודתו וביתו.",תסקיר נפגעי עבירה 
61,ME-22-03-10438-44,על אף תחושות אלה עטיה  מנסה לשמור על תדמית חזקה מול משפחתו.,תסקיר נפגעי עבירה 
62,ME-22-03-10438-44,עטיה מתאר כי כיום חי את חייו באופן הישרדותי ומתקשה לחוות סיפוק והנאה.,תסקיר נפגעי עבירה 
63,ME-22-03-10438-44,"תחום נזק נוסף קשור לגדיעת תכניותיו להמשיך בשירות קבע, עטיה שיתף כי בשל אירוע העבירה, הוגשה כנגדו תלונה מצד הנאשם וההליכים המשפטיים כנגדו טרם הסתיימו.",תסקיר נפגעי עבירה 
64,ME-22-03-10438-44,"באשר לקטין ס', כיום בן 18 רווק המתגורר בבית אביו ועובד לפרנסתו.",תסקיר נפגעי עבירה 
65,ME-22-03-10438-44,צוין כי גם ילדותו של הקטין ס' עברה בצל הקונפליקט המשפחתי המפורט לעיל בשלהן חי בתחושת בדידות ומידור חברתי.,תסקיר נפגעי עבירה 
66,ME-22-03-10438-44,לקטין ס' תחושת אשמה מאחר ואירוע העבירה התרחש בזמן ששהה עם סוסו בשדה בו בזמן שסוסו של הנאשם השתחרר.,תסקיר נפגעי עבירה 
67,ME-22-03-10438-44,תמונת הנזק של הקטין ס' מראה כי מותו הטראגי של סוסו האהוב השפיע עליו מאוד והפגיעה בסוסו צרובה בזיכרונו ולא מניחה לו.,תסקיר נפגעי עבירה 
68,ME-22-03-10438-44,תחום נזק נוסף קשור להחרפת המידור החברתי ובעוינות שחש מסביבתו הקרובה בשל אירוע עבירה.,תסקיר נפגעי עבירה 
69,ME-22-03-10438-44,הקטין ס' תאר כי בתום יום עבודתו מסתגר בביתו וממעט לצאת מהבית – מציאות שאינה אופיינית לבני גילו.,תסקיר נפגעי עבירה 
70,ME-22-03-10438-44,"הומלץ לנפגעי העבירה אפיק טיפולי שיסייע להם לעבד את הטראומה שחוו ויטפל בקשיים הרגשיים והאישיים עימם מתמודדים אך אלה סרבו,  עניין המבטא לדעת כותבת התסקיר את הפער התרבותי עמו מתמודדים.",תסקיר נפגעי עבירה 
71,ME-22-03-10438-44,"בתסקיר הומלץ כי בין יתר רכיבי הענישה, יוטל על הנאשם רכיב פיצוי משמעותי עבור כל אחד מנפגעי העבירה ובכך לסייע להם לקבל הכרה בפגיעה שחוו ובהשלכותיה.",תסקיר נפגעי עבירה 
72,ME-22-03-10438-44,"ב""כ המאשימה הגישה את גיליון הרישום הפלילי של הנאשם (ת/118) וב""כ הנאשם הגיש לבית המשפט תעודת הכשרה של הנאשם (נ/6) מיום 03.10.22 על סיום קורס עזרה ראשונה בהיקף 30 שעות.",ראיות לעונש
73,ME-22-03-10438-44,"הגב' מסורב סיפרה כי תפקידו של הנאשם היה ניהול פרויקטים וכחלק מתפקידו, הנאשם עבד מול גופים מוסדיים שונים.",ראיות לעונש
74,ME-22-03-10438-44,"הנאשם היה אהוב מאוד, מוערך ומקצועי בעבודה.",ראיות לעונש
75,ME-22-03-10438-44,"עוד העיד בנו הבכור של הנאשם אשר שיתף כי הוא בן 17 ומיום מעצרו של אביו, הפסיק ללכת ללימודים והתחיל לעבוד ברמלה במפעל כדי לפרנס את משפחתו המונה 9 אחים.",ראיות לעונש
76,ME-22-03-10438-44,"עוד שיתף הבן, כי אביו תמיד היה בעבודה, הרחיק אותם מבעיות ודאג להם ללימודים.",ראיות לעונש
77,ME-22-03-10438-44,המאשימה הגישה טיעוניה בכתב (ת/117) וגם טענה בעל פה.,טיעוני הצדדים לעונש 
78,ME-22-03-10438-44,המאשימה עתרה לקביעת עונש הולם שינוע בין 12 ל- 15 שנות מאסר בפועל.,טיעוני הצדדים לעונש 
79,ME-22-03-10438-44,"המאשימה הפנתה לערכים המוגנים שנפגעו כתוצאה מעבירות והם שלמות הגוף, קדושת החיים כאשר אלה פוגעים באופן ישיר על תחושת ביטחון הציבור ושלומו.",טיעוני הצדדים לעונש 
80,ME-22-03-10438-44,המאשימה הפנתה לפגיעה נוספת - בבעלי חיים - הנחשבים לחסרי ישע ועל הציבור מוטלת החובה לדאוג לשלומם ורווחתם.,טיעוני הצדדים לעונש 
81,ME-22-03-10438-44,"המאשימה טענה כי מידת הפגיעה בערכים המוגנים בנסיבות המקרה דנן, גבוהה מאוד ומעשיי הנאשם מעידים על חוסר גבולות פנימיים, אכזריות ואי מורא מהדין.",טיעוני הצדדים לעונש 
82,ME-22-03-10438-44,המאשימה בטיעוניה הפנתה לענישה שהמחוקק קבע לצד העבירות המיוחסות לנאשם (20 שנות מאסר בגין עבירות חבלה בכוונה מחמירה ; 10 שנות מאסר בגין עבירת הנשק ; 3 שנות מאסר בגין עבירת היזק לבעל חיים).,טיעוני הצדדים לעונש 
83,ME-22-03-10438-44,"ביחס לעבירות האלימות שבכתב האישום, המאשימה הפנתה לפסיקת בית המשפט העליון לפיה, יש להטיל עונשים מרתיעים על אלה הנוטלים את החוק לידיים ובוחרים לפתור סכסוכים בדרך אלימה ומשכך יש להחמיר בענישה, במיוחד כאשר מדובר בעבירות נשק להן פוטנציאל הסלמה וסיכון ממשי לביטחון הציבור ושלומו וכי תפקידו של בית המשפט הוא לסייע במיגור והוקעת התופעה מהחברה בכלל, ומהמגזר בפרט.",טיעוני הצדדים לעונש 
84,ME-22-03-10438-44,"באשר לעבירות הנשק, המאשימה טענה, כי בעבירות הנשק טמון סיכון רב לפגיעה בגוף ובנפש המעצים את חומרתן ומקרה זה הוא דוגמה לאותם מקרים עליהם מדברת הפסיקה לפיהם החזקת נשק בלתי חוקי הסלימה לכדי שימוש בו.",טיעוני הצדדים לעונש 
85,ME-22-03-10438-44,המאשימה הפנתה הן לפסיקה הקובעת את הצורך בהחמרה בענישה והן לתיקון 140 לחוק העונשין המעיד אף על עמדת המחוקק בדבר הצורך להחמיר בענישה בעבירות כגון דא.,טיעוני הצדדים לעונש 
86,ME-22-03-10438-44,"באשר לעבירת היזק לבעל חיים, המאשימה הפנתה להיות בעל חיים חסר ישע, שאינו יכול להגן על עצמו או להלין על הפגיעה בו והחובה המוטלת על בני האדם לשמור ולחוס עליו.",טיעוני הצדדים לעונש 
87,ME-22-03-10438-44,"המאשימה התייחסה בטיעוניה לנסיבות הקשורות בביצוע העבירה וטענה, כי שרשרת הנסיבות שהרכיבו את אירוע העבירות בתיק דנן מעידות על נאשם, בעל יצר נקם אכזרי, שפעל לבדו ככל הנראה בגין סכסוך משפחתי.",טיעוני הצדדים לעונש 
88,ME-22-03-10438-44,"מתוך בחירה מודעת דרס את אחיינו הקטין ולאחר מכן המשיך ודרס אחיין נוסף ופגע בסוסו, המשיך במעלליו לא רק אחז בנשק, אלא גם עשה בו שימוש וירה באחיו וגרם לו לנכות לטווח הרחוק.",טיעוני הצדדים לעונש 
89,ME-22-03-10438-44,"קרי, הנאשם יכל לחדול ממעשיו בכל שלב, אך באופן מודע לא רק שבחר להמשיך את האירוע אלא גם הסלים את מעשיו מרגע לרגע.",טיעוני הצדדים לעונש 
90,ME-22-03-10438-44,עוד הפנתה המאשימה לפוטנציאל הנזק הקיים במעשיו של הנאשם.,טיעוני הצדדים לעונש 
91,ME-22-03-10438-44,"ב""כ המאשימה התייחסה לתסקיר נפגעי העבירה שהוגש ממנו עולות הפגיעות הרבות שנגרמו לכל אחד מהם כתוצאה ממעשיי הנאשם, פיזיות ונפשיות, להם השפעה ארוכת טווח על נפגעי העבירה.",טיעוני הצדדים לעונש 
92,ME-22-03-10438-44,"ביחס למדיניות הענישה הנוהגת, לדעת המאשימה אין בנמצא הרבה מקרים הדומים למקרה דנן אך הפנתה למדיניות המלמדת על כיוון בפסיקה ומציינת, כי מדיניות הענישה הוא אך פרמטר אחד המסייע לבית המשפט בעיצוב המתחם.",טיעוני הצדדים לעונש 
93,ME-22-03-10438-44,"באשר למקומו של הנאשם בתוככי המתחם עתרה המאשימה למקמו בחלקו האמצעי ולגזור על הנאשם 14 שנות מאסר לצד מאסר מותנה, קנס ופיצוי משמעותי לנפגעי העבירה אשר ישקף את הנזקים הגופניים והנפשיים שנגרמו להם לרבות, מות הסוס.",טיעוני הצדדים לעונש 
94,ME-22-03-10438-44,"המאשימה ציינה כי בקביעת העונש ההולם לנאשם, יש גם לקחת בחשבון את עברו הפלילי של הנאשם (ת/118) ממנו עולה, כי לנאשם 2 הרשעות קודמות, האחת משנת 2012 בגין עבירה של תקיפה סתם- בן זוג והשניה משנת 2005 בגין עבירות פריצה לרכב, חבלה במזיד ברכב ונהיגה פוחזת בגינן נדון למאסר על תנאי.",טיעוני הצדדים לעונש 
95,ME-22-03-10438-44,"עוד יש לקחת בחשבון, כי הנאשם לא לקח אחריות על מעשיו ולא הביע חרטה בעבירות חמורות שהתבצעו על ידי הנאשם, כנגד משפחתו.",טיעוני הצדדים לעונש 
96,ME-22-03-10438-44,"ב""כ הנאשם בראשית דבריו התייחס לטיעוניי המאשימה וביקש להבהיר, כי טענת המאשימה לפיה הנאשם במעשיו הותיר את המתלונן נכה, איננה מבוססת על מסמכים רפואיים ונולדה מדברי המתלונן בלבד ומשכך אין ליתן לטענה זו משקל.",טיעוני הצדדים לעונש 
97,ME-22-03-10438-44,"עוד התייחס ב""כ הנאשם לעבר הפלילי אליו הפנתה המאשימה וכי עסקינן בעבירות שהתיישנו ולפיכך אף לעניין זה אין ליתן משקל.",טיעוני הצדדים לעונש 
98,ME-22-03-10438-44,"ב""כ הנאשם הפנה להיות הנאשם יליד 1985 ולו 9 ילדים קטינים.",טיעוני הצדדים לעונש 
99,ME-22-03-10438-44,הנאשם במעצר מיום 14.02.22.,טיעוני הצדדים לעונש 
100,ME-22-03-10438-44,"ב""כ הנאשם ציין, כי עובר למעצרו, הנאשם ניהל חיים נורמטיביים ופרודוקטיביים כפי שהעידה עליו מעסיקתו.",טיעוני הצדדים לעונש 
101,ME-22-03-10438-44,"הנאשם היה המפרנס היחיד למשפחתו וכיום בשל מעצרו, בנו הבכור נאלץ לעזוב את הלימודים כדי לסייע בפרנסת המשפחה.",טיעוני הצדדים לעונש 
102,ME-22-03-10438-44,"ב""כ הנאשם טוען כי ניהול המשפט לא היה לחינם וקביעות בית המשפט בהכרעת הדין היו הכרחיות ביחס למחדלי החקירה שאמנם לא הביאו לזיכויו של הנאשם, אך יש בהם לדעת ב""כ הנאשם, כדי להשליך על התוצאה העונשית.",טיעוני הצדדים לעונש 
103,ME-22-03-10438-44,"עוד ציין ב""כ הנאשם כי בעקבות אירוע העבירה, נאלצה משפחת הנאשם לעקור מקום מגוריה לעיר לוד וזאת מאחר וביתם נשרף כליל עניין שאף הוא הכביד על הנאשם ומשפחתו – ובעיקר ילדיו הקטינים.",טיעוני הצדדים לעונש 
104,ME-22-03-10438-44,"ב""כ הנאשם הפנה לכך כי הנאשם לא חיפש להזיק לאחיו אלא היו אירועים מקדימים כנגד הנאשם ומשפחתו בגינם הוגשו תלונות ואלה חלק ממסמכי ההגנה בתיק.",טיעוני הצדדים לעונש 
105,ME-22-03-10438-44,"עוד טוען ב""כ הנאשם כי עסקינן באירוע ספונטני ""מתגלגל"" ולא משהו מתוכנן.",טיעוני הצדדים לעונש 
106,ME-22-03-10438-44,"ב""כ הנאשם גורס, כי לכתחילה הנאשם יצא כדי לתפוס את הסוס שלו שדהר בשטח וטענה זו לא נסתרה.",טיעוני הצדדים לעונש 
107,ME-22-03-10438-44,"גם לאחר קביעת בית המשפט שהנאשם הצטייד בנשק – ב""כ הנאשם גרס כי לא עלתה טענה לפיה הנאשם הצטייד בנשק כדי לפגוע במאן דהוא כך גם בנוגע לאירוע הירי, לדידו הנאשם לא התכוון לכתחילה לירות במתלונן ומי שנסע אחריו היה המתלונן ולא הפוך.",טיעוני הצדדים לעונש 
108,ME-22-03-10438-44,"ב""כ הנאשם התייחס לפסיקה שהוגשה מטעם המאשימה וטען, כי לא הוצגה פסיקה נוהגת המתאימה למקרה דנן שכן, גם אחרי שקרא את הפסיקה ודרישת המאשימה להחמרה בענישה, אלה אינם עולים בקנה אחד עם העונש החמור אליה עותרת המאשימה, שהוא חמור בהרבה מהמדיניות שהוגשה על ידה ואף אבחן את פסקי הדין והצביע מדוע לא ניתן ללמוד מפסקי דין אלו, למקרה דנן, אם זה בשל נסיבות המעשים שחמורים בהרבה, זהות הפוגע ועבר פלילי מכביד וחומרת החבלות או תוצאתן הקטלנית.",טיעוני הצדדים לעונש 
109,ME-22-03-10438-44,"עוד התייחס ב""כ הנאשם לפסיקה שהוגשה ביחס להיזק לבעל חיים וביקש לאבחן בין עבירת ההיזק המיוחסת לנאשם ובין עבירת ההתעללות אליה הפנתה המאשימה, אשר חמורה יותר.",טיעוני הצדדים לעונש 
110,ME-22-03-10438-44,"ב""כ הנאשם אמנם לא מצא פסיקה שזהה לנסיבות המקרה דנן, אבל טען שלקח את העבירות החמורות שיוחסו לנאשם – חבלה חמורה ועבירת הנשק – בהן הענישה מתחילה ב 3.5 שנות מאסר – 5 שנות מאסר ואף 6 שנות מאסר במקרים חמורים יותר.",טיעוני הצדדים לעונש 
111,ME-22-03-10438-44,"ב""כ הנאשם ביקש לראות את האירוע כולו כאירוע אחד ""מתגלגל"" ולא מתוכנן.",טיעוני הצדדים לעונש 
112,ME-22-03-10438-44,"משכך, עתר ב""כ הנאשם לקביעת מתחם שינוע בין 3 ל-7 שנות מאסר ועתר למקם את עונשו של הנאשם בתחתית המתחם.",טיעוני הצדדים לעונש 
113,ME-22-03-10438-44,"ב""כ הנאשם פירט את נסיבותיו האישיות של הנאשם בהיותו בעל עבר פלילי שהתיישן משכך יש לראותו כנעדר עבר פלילי שעובר למעצרו ניהל אורח חיים נורמטיבי.",טיעוני הצדדים לעונש 
114,ME-22-03-10438-44,עוד ביקש ליתן משקל לנזק שייגרם למשפחת הנאשם כתוצאה ממעצרו ומאסרו בשים לב להיות ילדיו כולם קטינים.,טיעוני הצדדים לעונש 
115,ME-22-03-10438-44,"לסיום התייחס ב""כ הנאשם לעובדה שבעניינו לא הוגש תסקיר וטען כי במקרה דנן הדבר מיותר שכן לדידו עסקינן באדם עצור וממילא לא ניתן להפנותו לטיפול וכל המידע אודות הנאשם שהיה מפורט בתסקיר, הובא בפניי בית המשפט.",טיעוני הצדדים לעונש 
116,ME-22-03-10438-44,במעמד הטיעונים לעונש טען הנאשם כי היה לו קשה לשמוע את דברי המאשימה במעמד הטיעונים לעונש.,טיעוני הצדדים לעונש 
117,ME-22-03-10438-44,"קביעת מתחם העונש ההולם למעשה העבירה שביצע הנאשם נעשית בהתאם לעקרון המנחה בענישה – קיומו של יחס הולם בין חומרת מעשה העבירה בנסיבותיו ומידת אשמו של הנאשם, לבין סוג ומידת העונש המוטל עליו.",דיון והכרעה
118,ME-22-03-10438-44,"לשם קביעת מתחם העונש ההולם, בהתאם לעקרון ההלימה, יש להתחשב בערך החברתי שנפגע, במידת הפגיעה בו, במדיניות הענישה הנוהגת ובנסיבות הקשורות בביצוע העבירה.",דיון והכרעה
119,ME-22-03-10438-44,אין מחלוקת בין הצדדים כי כתב האישום מתאר אירוע אחד שבגינו יש לקבוע מתחם עונש הולם אחד.,דיון והכרעה
120,ME-22-03-10438-44,"הערכים החברתיים המוגנים אשר נפגעו כתוצאה ממעשיו של הנאשם כוללים בתוכם את השמירה על שלום הציבור וביטחונו, שמירה על חייו וגופו של האדם וכן שמירה על בעלי החיים ודאגה לרווחתם.",דיון והכרעה
121,ME-22-03-10438-44,"מידת הפגיעה בערכים המוגנים היא קשה ומשמעותית, זאת לאור שילוב העבירות אותן ביצע הנאשם – עבירת נשיאת והובלת נשק, השימוש שנעשה בו לצורך פגיעה במתלונן, לצד עבירות האלימות הקשות שביצע הנאשם כלפי ילדיו של המתלונן תוך פגיעה אף בבעל חיים.",דיון והכרעה
122,ME-22-03-10438-44,"ריבוי המעשים הקשים, הפגיעה המשמעותית במתלוננים השונים ובבעל החיים, תוך שימוש בנשק חם וקר, לצד פוטנציאל הנזק מביאים למסקנה, כאמור, ולפיה מעשיו של הנאשם פגעו פגיעה קשה ומשמעותית בערכים המוגנים.",דיון והכרעה
123,ME-22-03-10438-44,"בבחינת מדיניות הענישה הנוהגת לא מצאתי מקרה זהה בו היה ריבוי כה משמעותי של מעשים, קורבנות עבירה ועבירות המיוחסים למבצע אחד כדוגמת המקרה דנן, אך מעיון בפסיקה ניתן לקבוע כי בתי המשפט שוקלים פרמטרים שונים, וביניהם את סוג הנשק בו נעשה שימוש, הנזק שנגרם בפועל לצד הנזק הפוטנציאלי וכי ככלל בעבירות מהסוג עליו נותן הנאשם את הדין נוהגים בתי המשפט להחמיר בענישה ולהטיל עונשי מאסר בפועל ממושכים מאחורי סורג ובריח.",מדיניות הענישה הנוהגת  
124,ME-22-03-10438-44,"בפס""ד פלוני, נדון ערעור המדינה בעניינו של מי שהורשע, בהתאם להודאתו, בביצוע עבירות נשיאת נשק, הפרעה לשוטר במילוי תפקידו וכניסה ושהייה בישראל בניגוד לחוק.",מדיניות הענישה הנוהגת  
125,ME-22-03-10438-44,"הנאשם, תושב ג'נין שלא היה מורשה להיכנס לישראל, נתפס כשהוא נוסע ברחבי אום אל פאחם כשהוא נושא על גופו אקדח חצי אוטומטי עם מחסנית וכדורים תואמים.",מדיניות הענישה הנוהגת  
126,ME-22-03-10438-44,"כאשר התבקש לעצור לבדיקת השוטרים – יצא מהרכב והחל להימלט, ואחרי שנתפס – נאבק בשוטר, עד שנעצר בעזרת 2 שוטרים נוספים.",מדיניות הענישה הנוהגת  
127,ME-22-03-10438-44,"בית המשפט המחוזי קבע מתחם הנע בין 16-40 חודשי מאסר בפועל, ובשל נסיבותיו האישיות של הנאשם והיעדר עבר פלילי – הטיל עליו 18 חודשי מאסר בפועל, בניכוי ימי מעצרו, לצד מאסר מותנה וקנס.",מדיניות הענישה הנוהגת  
128,ME-22-03-10438-44,"בית המשפט העליון קיבל את ערעור המדינה על קולת העונש וקבע כי ""כעולה מפסיקתו של בית משפט זה, מתחם הענישה הרגיל שראוי לקבוע לנאשם בגיר בגין נשיאה בלתי חוקית של נשק חם במרחב הציבורי נע בין 30 ל-42 חודשי מאסר בין סורג ובריח ...",מדיניות הענישה הנוהגת  
129,ME-22-03-10438-44,"הווה אומר: באין נסיבות מיוחדות לחומרא או לקולא, יהא זה בהחלט סביר אם בית משפט יטיל על נאשם כאמור עונש של 36 חודשי מאסר לריצוי בפועל.",מדיניות הענישה הנוהגת  
130,ME-22-03-10438-44,[ראו פסקאות 15-16].,מדיניות הענישה הנוהגת  
131,ME-22-03-10438-44,יובהר כי באמירה זו התייחס בית המשפט לקביעת מתחם עונש הולם בגין ביצוע עבירת נשיאת נשק במרחב הציבורי בלבד.,מדיניות הענישה הנוהגת  
132,ME-22-03-10438-44,במסגרת נסיבות ביצוע העבירות יש לשקול את היות הנאשם מבצע יחיד ועיקרי של העבירות.,נסיבות ביצוע העבירה 
133,ME-22-03-10438-44,"אין בידי לקבל את טענת ב""כ הנאשם כאילו העובדה שהמתלונן נסע אחרי הנאשם תוך כדי האירוע מפחית במידה כלשהי את אשמתו של הנאשם.",נסיבות ביצוע העבירה 
134,ME-22-03-10438-44,"הגם שהמתלונן נסע אחרי הנאשם כדי לאתרו ולסייע לגורמי אכיפת החוק לא יכולה להקהות מחומרת מעשיו של הנאשם שבשל כך סבר שהוא יכול להמשיך בהסלמת האירוע ולירות לתוך רכבו של המתלונן, מטווח קצר.",נסיבות ביצוע העבירה 
135,ME-22-03-10438-44,"במקרה דנן יש ליתן את הדעת אף לרקע לביצוע העבירות, אמנם לא מדובר באירוע שקדם לו תכנון משמעותי אך על רקע סכסוך בין חלקי המשפחה, ומחלוקת על דבר של מה בכך – שחרור ו/או הקנטת סוסו של הנאשם – הוביל לאירוע כל כך חמור במסגרת הנאשם לא בחל בשימוש באמצעים שונים כדי לפגוע באנשים ובבעלי חיים פגיעה ממשית.",נסיבות ביצוע העבירה 
136,ME-22-03-10438-44,עוד יש ליתן משקל לנזק שנגרם בפועל למתלוננים – כעולה מעובדות כתב האישום המתלונן וילדיו סבלו מנזקים פיזיים שונים.,נסיבות ביצוע העבירה 
137,ME-22-03-10438-44,המתלונן ובנו עטיה אף נזקקו לטיפול רפואי בבית החולים ולמתלונן נגרם נזק משמעותי שהשלכותיו משפיעות עליו עד עצם היום הזה.,נסיבות ביצוע העבירה 
138,ME-22-03-10438-44,"מעבר לנזק לגוף, תסקיר נפגעי העבירה, מציג תמונת נזק קשה שפורטה בהרחבה לעיל.",נסיבות ביצוע העבירה 
139,ME-22-03-10438-44,עוד יש ליתן את הדעת לנזק שנגרם לבעל החיים - פציעת הסוס שאף הובילה בסופו של יום לצורך להמיתו.,נסיבות ביצוע העבירה 
140,ME-22-03-10438-44,למקרא עובדות כתב האישום נחשפת לפנינו תמונה של מי שנהג באכזריות של ממש כלפי בני משפחה שונים וכלפי בעל חיים חסר ישע.,נסיבות ביצוע העבירה 
141,ME-22-03-10438-44,"הנאשם לא הסתפק בפגיעה קשה באחיינו הקטין ובסוס, אלא נסע לביתו, שב אליהם כשהוא נושא עימו נשק חם, ודרס פעם נוספת את הסוס שהיה כבר פצוע כתוצאה מהאירוע והוסיף חטא על פשע עת דרס את אחיין אחר כשזה שכב על הרצפה כתוצאה מפגיעת הסוס בו.",נסיבות ביצוע העבירה 
142,ME-22-03-10438-44,"גם בכך לא הסתפק הנאשם, עת המשיך ועשה שימוש בנשק חם, ירה שתי יריות לעבר אחיו ובכך גרם לו פציעה משמעותית ברגליו.",נסיבות ביצוע העבירה 
143,ME-22-03-10438-44,"מעשיו הקשים, המעוררים שאט נפש, כמו גם שילוב העבירות בהן הנאשם הורשע מציגים אירוע הכולל בתוכו נסיבות קשות וחמורות, המחייבות את בית המשפט לקבוע מתחם עונש הולם שיהיה בו כדי להביא לידי ביטוי חומרת המעשים ואת קביעתו הנחרצת של בית המשפט העליון כי נדרשת החמרה בענישה במקרים כגון דא.",נסיבות ביצוע העבירה 
144,ME-22-03-10438-44,לאור האמור אני קובעת כי מתחם העונש ההולם בגין מכלול מעשיו של הנאשם נע בין 9-13 שנות מאסר בפועל.,נסיבות ביצוע העבירה 
145,ME-22-03-10438-44,אשר לנסיבות שאינן קשורות בביצוע העבירות יש ליתן משקל לפגיעה של העונש בנאשם.,נסיבות שאינן קשורות בביצוע העבירה -
146,ME-22-03-10438-44,"ככלל, לנאשם אשר נשלח לריצוי מאסר מאחורי סורג ובריח נגרם נזק, הן בשל הגבלת החירות והיעדר היכולת להתפרנס, והן מהפן הנפשי וההשפעות הסביבתיות הנלוות למאסר.",נסיבות שאינן קשורות בביצוע העבירה -
147,ME-22-03-10438-44,"במקרה דנן, עסקינן בנאשם אשר עד לשנת  2020 הוכח כי ניהל אורח חיים יצרני, היה משולב בתעסוקה ותפקד בה היטב.",נסיבות שאינן קשורות בביצוע העבירה -
148,ME-22-03-10438-44,"עוד עולה כי בהיות הנאשם מפרנס יחיד, מעצרו כבר השפיע על חיי ילדיו עת בנו הבכור נאלץ להפסיק את לימודיו לטובת סיוע בפרנסת המשפחה.",נסיבות שאינן קשורות בביצוע העבירה -
149,ME-22-03-10438-44,עוד עלה בשלב ניהול ההוכחות כי זמן קצר לאחר האירוע נשוא כתב האישום ביתו של הנאשם נהרס ומשפחתו נאלצה לעבור להתגורר בעיר אחרת.,נסיבות שאינן קשורות בביצוע העבירה -
150,ME-22-03-10438-44,"כפי שעולה מת/118, לנאשם 2 הרשעות קודמות ישנות, האחרונה שבהן משנת 2012 בגין עבירות אלימות ורכוש אלא שהרשעות אלה התיישנו ועל כן אין ליתן להם משקל ממשי בעת קביעת עונשו של הנאשם.",נסיבות שאינן קשורות בביצוע העבירה -
151,ME-22-03-10438-44,"ב""כ הנאשם בטיעונים לעונש אף עתר לשקול את מחדלי החקירה עליהם הצבעתי במסגרת הכרעת הדין כשיקול לעונש, זאת בהתאם להוראת סעיף 40י(9) לחוק העונשין.",נסיבות שאינן קשורות בביצוע העבירה -
152,ME-22-03-10438-44,כעולה מהכרעת הדין בתיק זה אכן היו תקלות באופן ניהול החקירה שהייתה יכולה להיעשות באופן מיטבי ביותר.,נסיבות שאינן קשורות בביצוע העבירה -
153,ME-22-03-10438-44,"עם זאת, בסופו של יום נקבע כי כל אותם מחדלים לא פגעו בזכותו של הנאשם להליך הוגן ועל כן יש אין מקום ליתן משקל משמעותי למחדלים שנמצאו.",נסיבות שאינן קשורות בביצוע העבירה -
154,ME-22-03-10438-44,"הנאשם, גם לאחר הכרעת הדין, בחר שלא לקחת אחריות על מעשיו, לא הביע עליהם כל חרטה או צער.",נסיבות שאינן קשורות בביצוע העבירה -
155,ME-22-03-10438-44,"ברי כי ניהול ההוכחות לא ייזקף לחובתו, אך בהעדר לקיחת אחריות או הבעת חרטה הוא גם לא יזכה להקלה הניתנת למי שעשה כן.",נסיבות שאינן קשורות בביצוע העבירה -
156,ME-22-03-10438-44,"נדמה כי אין צורך להכביר במילים בדבר הצורך הממשי בעת הזו לשקול אף את הצורך בהרתעת הרבים, הן בנוגע לעבירת הנשק והן לעבירות האלימות.",הרתעת הרבים
157,ME-22-03-10438-44,"עבירות הנשק הפכו זה מכבר למכת מדינה של ממש, כשחדשות לבקרים אנו עדים לתוצאות הטרגיות הנגרמות עת נעשה שימוש בנשק לא חוקי המוחזק בידי גורמים לא מוסמכים או חמור מכך - בידי ידיים עברייניות או לאומניות.",הרתעת הרבים
158,ME-22-03-10438-44,"תוצאות אלה לא רק פוגעות לצערנו בגופם של אזרחים חפים מפשע, אלא משפיעות אף על תחושת הביטחון הכללית של הציבור.",הרתעת הרבים
159,ME-22-03-10438-44,"בשל כך, כפי שפורט בהרחבה לעיל, הורה בית המשפט העליון שבעבירות מסוג זה יש לשקול אף את שיקולי הרתעת הרבים ולהחמיר בענישת אלה המחזיקים או מובילים נשק לא חוקי.",הרתעת הרבים
160,ME-22-03-10438-44,כך גם באשר לעבירות האלימות.,הרתעת הרבים
161,ME-22-03-10438-44,"לצערי, החברה בה אנו חיים כיום הפכה לחברה אלימה יותר שתחושת הביטחון בה (בלי קשר למצב הביטחוני הקשה בו אנו מצויים כיום) נפגעה.",הרתעת הרבים
162,ME-22-03-10438-44,"משכך, אף שומה על בית המשפט להרתיע באמצעות ענישה מחמירה את כל אלה ששוקלים לעשות שימוש באלימות כדרך לפתרון סכסוך כלשהו.",הרתעת הרבים
163,ME-22-03-10438-44,"לאור האמור, ובשים לב לתמונת הנזק שנפרשה לפניי בתסקיר נפגעי העבירות, ברי כי יש לקבוע פיצוי ממשי לנפגעי העבירות.",רכיב הפיצוי 
164,ME-22-03-10438-44,"סוף דבר, בשוקלי כלל השיקולים לחומרה ולקולה בעניינו של הנאשם באתי לכלל מסקנה כי יש להטיל עליו ענישה ברף הנמוך – בינוני של המתחם.",רכיב הפיצוי 
165,ME-22-03-10438-44,כל זאת לצד ענישה צופה פני עתיד מרתיעה והטלת פיצוי משמעותי לנפגעי העבירות.,רכיב הפיצוי 
166,ME-22-03-10438-44,10 שנות מאסר בפועל מהם ינוכו ימי מעצרו.,"סוף דבר, אני גוזרת על הנאשם את העונשים הבאים:"
167,ME-22-03-10438-44,10 חודשי מאסר על תנאי למשך 3 שנים מיום שחרורו שלא יעבור עבירה מסוג פשע לפי סעיף 144 לחוק העונשין ו/או סימן ד' לפרק י' לחוק העונשין ו/או עבירה לפי סימן ח' לפרק י' לחוק העונשין.,"סוף דבר, אני גוזרת על הנאשם את העונשים הבאים:"
168,ME-22-03-10438-44,6 חודשי מאסר על תנאי למשך 3 שנים מיום שחרורו שלא יעבור שוב עבירה מסוג עוון לפי סעיף 144 לחוק העונשין ו/או סימן ד' לפרק י' לחוק העונשין ו/או עבירה לפי סימן ח' לפרק י' לחוק העונשין ו/או עבירה לפי סעיף 451 לחוק העונשין.,"סוף דבר, אני גוזרת על הנאשם את העונשים הבאים:"
169,ME-22-03-10438-44,"הנאשם ישלם למתלונן פיצוי על סך 25,000 ₪.","סוף דבר, אני גוזרת על הנאשם את העונשים הבאים:"
170,ME-22-03-10438-44,"הנאשם ישלם לעטיה פיצוי על סך 7,500 ₪.","סוף דבר, אני גוזרת על הנאשם את העונשים הבאים:"
171,ME-22-03-10438-44,"הנאשם ישלם לקטין ס' פיצוי על סך 5,000 ₪.","סוף דבר, אני גוזרת על הנאשם את העונשים הבאים:"
172,ME-22-03-10438-44,5129371זכות ערעור תוך 45 יום לבית המשפט העליון.,"סוף דבר, אני גוזרת על הנאשם את העונשים הבאים:"
173,ME-22-03-10438-44,"ניתן היום,  כ""ב חשוון תשפ""ד, 06 נובמבר 2023, במעמד הצדדים.","סוף דבר, אני גוזרת על הנאשם את העונשים הבאים:"
