,verdict,text,part
0,ME-23-11-49344-615,"ע""י ב""כ עו""ד ר' רחאל",מדינת ישראל 
2,ME-23-11-49344-615,מוחמד עקל (עציר),הנאשם
4,ME-23-11-49344-615,"ע""י ב""כ עו""ד ע' עת'אמנה",הנאשם
6,ME-23-11-49344-615,"חוק העונשין, תשל""ז-1977: סע'  40ג', 40ט', 144(ב), 144(ז), 404, 40 יא'",הנאשם
7,ME-23-11-49344-615,"הנאשם הורשע על פי הודאתו בכתב אישום מתוקן במסגרת הסדר טיעון שלא כלל הסכמה לעונש, בעבירת נשק (נשיאה והובלה) לפי סעיף 144(ב) רישא וסיפא לחוק העונשין, התשל""ז-1977 (להלן: חוק העונשין); וכן בעבירה של דרישת נכס באיומים לפי סעיף 404 רישא לחוק העונשין.",כתב האישום
8,ME-23-11-49344-615,"בפתח כתב האישום המתוקן צוין כי ז""א (להלן: המתלונן) הוא הבעלים של בית עסק לממכר דלתות ביישוב באקה-אלע'רביה (להלן: בית העסק), וכי בין הנאשם לבין המתלונן סכסוך כספי על רקע חוב של המתלונן לנאשם.",כתב האישום
9,ME-23-11-49344-615,"על פי עובדות כתב האישום, הנאשם התקשר למתלונן במספר הזדמנויות על מנת לגבות את החוב מהמתלונן, אולם המתלונן לא שילם את החוב.",כתב האישום
10,ME-23-11-49344-615,"נטען כי לאחר שהמתלונן חדל לענות לשיחותיו של הנאשם, שלח הנאשם למתלונן הודעות קוליות באמצעות אפליקציית הוואטסאפ בהן איים עליו – הכל בכדי להניעו להחזיר לו את החוב אותו דרש ממנו באיומים.",כתב האישום
11,ME-23-11-49344-615,בכתב האישום פורטו ההודעות ששלח הנאשם למתלונן:,כתב האישום
12,ME-23-11-49344-615,"(-) בהודעה קולית שנשלחה ביום 10.8.2023, אמר הנאשם למתלונן את הדברים הבאים: ""טוב [המתלונן] אל תענה תמשיך כך.",כתב האישום
13,ME-23-11-49344-615,"אח שלך משלם ואתה לא רוצה לשלם שום שקל ואתה לא מתייחס, אני אראה לך את החוסר התייחסות שלך, על מי תעבוד.",כתב האישום
14,ME-23-11-49344-615,אני אראה לך.,כתב האישום
15,ME-23-11-49344-615,בגללך הכל ואתה לא מתייחס.,כתב האישום
16,ME-23-11-49344-615,מה שהיה עליך היה יותר ממה שהיה על אח שלך והעשר נהיו תשעים ואתה לא מתייחס.,כתב האישום
17,ME-23-11-49344-615,"(-) בהודעה קולית נוספת שנשלחה ביום 23.89.2023, אמר הנאשם למתלונן את הדברים הבאים: ""אל תעז לענות [המתלונן], תמשיך כך, אל תענה תמשיך כך.",כתב האישום
18,ME-23-11-49344-615,הם אוספים לך אותם שיהיו הרבה.,כתב האישום
19,ME-23-11-49344-615,לאן תלך?,כתב האישום
20,ME-23-11-49344-615,אל תעז לענות.,כתב האישום
21,ME-23-11-49344-615,אתה רוצה לעבוד בבשר או לעבוד עם אח שלך בדלתות?,כתב האישום
22,ME-23-11-49344-615,בסוף הם יביאו אותך.,כתב האישום
23,ME-23-11-49344-615,"תמשיך, כך כן אל תענה לטלפון, זה מה שאני רוצה ממך.",כתב האישום
24,ME-23-11-49344-615,"אח שלך ישלם את שלו ואז יגיע התור שלך הכל נרשם והחשבון יידחה, אל תשכח, טוב?",כתב האישום
25,ME-23-11-49344-615,אל תחשוב שתשים את עצמך בצד ואח שלך ישלם.,כתב האישום
26,ME-23-11-49344-615,לך יש את החלק שלך.,כתב האישום
27,ME-23-11-49344-615,"שתדע שהכל נרשם, הכל נרשם.",כתב האישום
28,ME-23-11-49344-615,"כתב האישום ממשיך ומתאר כי, בהמשך להשתלשלות הדברים שתוארה לעיל,  במועד שאינו ידוע למאשימה, עובר ליום 27.10.2023, הצטייד הנאשם בכלי נשק חם מסוג אקדח חצי אוטומטי או כלי נשק אחר המטביע סימנים סוגיים דומים, ובכדורים תואמים.",כתב האישום
29,ME-23-11-49344-615,"על רקע הסכסוך, ביום 27.10.2023 עובר לשעה 21:47, נסע הנאשם ברכב מסוג קיה שבבעלותו של אחר (להלן: הרכב), בבאקה אל-ע'רביה.",כתב האישום
30,ME-23-11-49344-615,"סמוך לשעה 21:47 עצר הנאשם את הרכב סמוך לבית עסק, ירד מהרכב, הביט פנימה לתוך בית העסק, חזר בחזרה לרכב ונסע מהמקום.",כתב האישום
31,ME-23-11-49344-615,"סמוך לשעה 21:51, חזר הנאשם עם הרכב ועצר פעם נוספת סמוך לבית העסק, כשהוא נושא ומוביל את הנשק והתחמושת עמו ברכב ונשאר לשבת ברכב.",כתב האישום
32,ME-23-11-49344-615,סמוך לשעה 21:53 בוצע ירי של מספר יריות לעבר בית העסק.,כתב האישום
33,ME-23-11-49344-615,לאחר מכן הנאשם עזב את המקום ברכב.,כתב האישום
34,ME-23-11-49344-615,בעקבות הירי נגרם נזק לדלת הזכוכית של בית העסק.,כתב האישום
35,ME-23-11-49344-615,כתב האישום הוגש ביום 23.11.2023.,כתב האישום
36,ME-23-11-49344-615,"בדיון שהתקיים ביום 10.3.2024 הודיע הנאשם כי הוא כופר בעובדות כתב האישום, ובהתאם לכך נקבע התיק לשמיעת ראיות ליום 4.6.2024.",כתב האישום
37,ME-23-11-49344-615,"בפתח ישיבת ההוכחות הודיעו הצדדים כי הגיעו להסדר טיעון לפיו הנאשם יודה בכתב אישום מתוקן, וזאת מבלי שתהיינה הסכמות לעניין העונש.",כתב האישום
38,ME-23-11-49344-615,הנאשם הורשע על פי הודאתו ולבקשתו נשלח לקבלת תסקיר שירות המבחן.,כתב האישום
39,ME-23-11-49344-615,שירות המבחן הגיש תסקיר אודות הנאשם בו סקר את נסיבותיו האישיות והמשפחתיות.,תסקיר שירות המבחן
40,ME-23-11-49344-615,"בין היתר צוין כי הנאשם רווק ומתגורר עם משפחתו, כי בשנת 2019 עבר ניתוח רפואי, כי בשנת 2022 החל בלימודי תואר ראשון בניהול עסקים ומשפטים, אך לימודיו הופסקו בשל הסתבכותו בתיק זה, וכי אין לחובתו הרשעות קודמות.",תסקיר שירות המבחן
41,ME-23-11-49344-615,כן סקר שירות המבחן את עיסוקיו של הנאשם לאורך השנים.,תסקיר שירות המבחן
42,ME-23-11-49344-615,"בהתייחסו לנסיבות ביצוע העבירות, הנאשם מסר בפני שירות המבחן כי חודשיים עובר לאירוע הכיר את המתלונן ורכש ממנו דלתות, אך המתלונן לא עמד בהסכם ולא הרכיב את הדלתות.",תסקיר שירות המבחן
43,ME-23-11-49344-615,הנאשם תיאר כי הדבר גרם לו לתחושת כעס וזלזול.,תסקיר שירות המבחן
44,ME-23-11-49344-615,"שירות המבחן ציין כי הנאשם התקשה לקחת אחריות מלאה על ביצוע העבירות, הודה באופן חלקי בעובדות כתב האישום והכחיש את עבירת הנשק.",תסקיר שירות המבחן
45,ME-23-11-49344-615,"שירות המבחן יצר קשר עם המתלונן, אך הלה טען כי הוא חשד באדם אחר ועל כן לאחר יומיים מאירוע העבירה פנה למשטרה בכדי לבטל את התלונה.",תסקיר שירות המבחן
46,ME-23-11-49344-615,"שירות המבחן ציין כי המתלונן נקט בשיח זהיר, שלהערכתו נבע מאופי העבירות שבוצעו.",תסקיר שירות המבחן
47,ME-23-11-49344-615,שירות המבחן התרשם כי הנאשם מצוי במצבים מסכנים ופועל מתוך קודים עברייניים.,תסקיר שירות המבחן
48,ME-23-11-49344-615,"כמו כן, שירות המבחן התרשם כי במצבים בהם הנאשם חש איום על כבודו, הוא עלול להתנהל באופן אימפולסיבי.",תסקיר שירות המבחן
49,ME-23-11-49344-615,"שירות המבחן העריך כי הנאשם אינו ער למצבי הסיכון הפוטנציאליים בהתנהלותו, כי הוא נוטה להתנהל מתוך עמדות מקלות כלפי החוק וממזער מחומרתן.",תסקיר שירות המבחן
50,ME-23-11-49344-615,שירות המבחן העריך כי הסיכון להישנות עבירות דומות והתנהגות פורצת גבולות הינו בינוני גבוה.,תסקיר שירות המבחן
51,ME-23-11-49344-615,"בסופו של יום , שירות המבחן לא בא בהמלצה שיקומית והמליץ על הטלת עונש הרתעתי בדמות מאסר בפועל, מאסר על תנאי ופיצוי כספי למתלונן.",תסקיר שירות המבחן
52,ME-23-11-49344-615,המאשימה לא הגישה ראיות לעונש.,ראיות הצדדים לעונש
53,ME-23-11-49344-615,המתלונן העיד מטעם הנאשם ונוסף לכך הוגשו מספר ראיות נוספות כפי שיפורט להלן.,ראיות הצדדים לעונש
54,ME-23-11-49344-615,"המתלונן סיפר בעדותו כי היה חייב כסף לנאשם וכי ביניהם הייתה מחלוקת לא חריגה, כלשונו.",ראיות הצדדים לעונש
55,ME-23-11-49344-615,"לדבריו, לאחר המקרה הגיעו לביתו אנשים מכובדים לרבות אביו של הנאשם, ויושרו ההדורים ואף שולם לו פיצוי בסכום קטן.",ראיות הצדדים לעונש
56,ME-23-11-49344-615,"המתלונן אמר שהוא חבר של הנאשם, שהוא סולח לו, וכי הוא עדיין עובד בעסק להתקנת דלתות.",ראיות הצדדים לעונש
57,ME-23-11-49344-615,"הנאשם הגיש חוות דעת מטעמו, אשר נערכה על ידי הגב' מראם עאזם-נאשף, עובדת סוציאלית וקרימינולוגית.",ראיות הצדדים לעונש
58,ME-23-11-49344-615,בחוות הדעת תוארו קורותיו של הנאשם ופרטו ממצאי אבחון שנערך לו.,ראיות הצדדים לעונש
59,ME-23-11-49344-615,"לדברי עורכת חוות הדעת, הנאשם שיתף כי חש אכזבה עצמית מהסתבכותו שאינה משקפת את ערכיו החיוביים הבסיסיים ואת אורחותיו.",ראיות הצדדים לעונש
60,ME-23-11-49344-615,"עורכת חוות הדעת התרשמה כי ערכיו הבסיסיים של הנאשם חיוביים ולא נושאים דפוסי עבריינות מושרשים, לצד זאת הנאשם נעדר ניסיון חיים, נעדר כלים להתמודדות במצבים מורכבים, וזקוק לטיפול בנושא ניהול ושליטה בכעסים.",ראיות הצדדים לעונש
61,ME-23-11-49344-615,"עורכת חוות הדעת הוסיפה וציינה כי הנאשם הודה בעבירות המיוחסות לו ופירט את הנסיבות שהובילו לביצוע העבירות, שהיו תולדה של כעס, השפלה וזלזול בשל אי קיום התחייבות המתלונן לספק לו את הדלתות.",ראיות הצדדים לעונש
62,ME-23-11-49344-615,"עוד צוין כי כתוצאה מכך, הנאשם הגיע למצב קיצון, לא הצליח להרגיע את עצמו, ופעל מתוך תחושת אובדן שליטה.",ראיות הצדדים לעונש
63,ME-23-11-49344-615,הנאשם תיאר כי הוא לווה ממכר נשק במטרה להפחיד את המתלונן כדי שישלם את החוב.,ראיות הצדדים לעונש
64,ME-23-11-49344-615,"הנאשם תיאר כי הפעיל שיקול דעת מוטעה ללא מחשבה לגבי השלכות מעשיו, וכי בעקבות ההליך שעבר במסגרת מעצרו הגיע לתובנות בדבר חומרת מעשיו והשלכותיהם.",ראיות הצדדים לעונש
65,ME-23-11-49344-615,"בסיכום דבריה, עורכת חוות הדעת המליצה על העדפת הפן השיקומי על פני השמתו של הנאשם במאסר וההשלכות הצפויות בשל כך.",ראיות הצדדים לעונש
66,ME-23-11-49344-615,"כמו כן, הנאשם הגיש אסופת תעודות לגבי קורסים שונים שעבר בין השנים 2016 ל-2023, בין היתר קורס בקרים מתכנתים וקורס מנהל מערכות גילוי אש ועשן.",ראיות הצדדים לעונש
67,ME-23-11-49344-615,כן הגיש אסופת מסמכים רפואיים לגבי הניתוח האורתופדי שעבר בגבו.,ראיות הצדדים לעונש
68,ME-23-11-49344-615,"בנוסף הוגש גיליון הציונים של הנאשם בשנה א' בתואר ראשון במנהל עסקים במרכז האקדמי למשפט ועסקים, אישור כי סיים שנה א', ומסמך בו תואר כי הוא סטודנט שקדן וממושמע.",ראיות הצדדים לעונש
69,ME-23-11-49344-615,"לבסוף הוגשו מספר מסמכים חשבוניים, ובהם דוח רווח הפסד ממנו עולה כי הרווח לשנת 2019 מהעסק שבבעלותו עומד על כ-30,000 ₪.",ראיות הצדדים לעונש
70,ME-23-11-49344-615,טיעוני המאשימה –,טיעוני הצדדים לעונש
71,ME-23-11-49344-615,"בטיעוניה, הפנתה המאשימה לערכים המוגנים בעבירות הנשק והדגישה את מדיניות הענישה המחמירה בעבירות אלו.",טיעוני הצדדים לעונש
72,ME-23-11-49344-615,"המאשימה הפנתה לנסיבות המקרה וציינה כי המדובר באירוע שקדם לו תכנון, הפנתה לפסיקה וטענה כי בנסיבות המקרה מתחם העונש נע בין 36 ל-48 חודשי מאסר בפועל.",טיעוני הצדדים לעונש
73,ME-23-11-49344-615,אשר לגזירת העונש בתוך המתחם – המאשימה ציינה כי הנאשם הודה בביצוע העבירות  וכי אין לו הרשעות קודמות.,טיעוני הצדדים לעונש
74,ME-23-11-49344-615,"מנגד, ציינה המאשימה כי שירות המבחן לא בא בהמלצה טיפולית ואף המליץ על הטלת מאסר בפועל.",טיעוני הצדדים לעונש
75,ME-23-11-49344-615,"על כן ביקשה המאשימה לגזור על הנאשם עונש בחלקו האמצעי הנמוך של המתחם הנטען, לצד מאסר על תנאי, קנס ופיצוי למתלונן.",טיעוני הצדדים לעונש
76,ME-23-11-49344-615,טיעוני הנאשם –,טיעוני הצדדים לעונש
77,ME-23-11-49344-615,"הסנגור טען כי לשם קביעת מתחם העונש ההולם יש לתת את הדעת לסיבות שהובילו את הנאשם לביצוע העבירות ולפגיעה הנמוכה, כך לפי הנטען, בערכים החברתיים המוגנים.",טיעוני הצדדים לעונש
78,ME-23-11-49344-615,"לעניין נסיבות ביצוע העבירות, נטען כי הנאשם הגיע אל המתלונן בנסיבות שאין לראותן בחומרה, לאחר שהמתלונן לא ענה לשיחות הטלפון של הנאשם.",טיעוני הצדדים לעונש
79,ME-23-11-49344-615,נטען עוד כי ביצוע העבירה מקורו בטעות.,טיעוני הצדדים לעונש
80,ME-23-11-49344-615,"בשונה מתיקי נשק אחרים, במקרה שלפנינו הנאשם לא עשה שימוש בנשק, ולאחר ששמע שהיה ירי במקום, ירי שלא בוצע על ידו, הוא בחר לעזוב את המקום ולברוח, מה שמעיד, כך נטען, כי הנאשם מפחד מכלי נשק, וכי התגבש אצלו ממד של חרטה.",טיעוני הצדדים לעונש
81,ME-23-11-49344-615,"כמו כן, הסנגור הדגיש כי העבירות בוצעו על רקע סכסוך כספי, להבדיל ממקרים אחרים של גביית דמי חסות וגביית חובות.",טיעוני הצדדים לעונש
82,ME-23-11-49344-615,כן נטען כי לא נגרם שום נזק כתוצאה ממעשי הנאשם.,טיעוני הצדדים לעונש
83,ME-23-11-49344-615,"הסנגור הפנה לפסיקה וטען כי בנסיבות המקרה, מתחם העונש ההולם נע בין מספר חודשי מאסר בפועל ל-24 חודשי מאסר.",טיעוני הצדדים לעונש
84,ME-23-11-49344-615,"לגבי גזירת העונש בתוך המתחם – הסנגור ציין כי הנאשם כבן 26, סובל מבעיות רפואיות, אין לו הרשעות קודמות, ניהל אורח חיים נורמטיבי ועמד להתחתן לפני המעצר.",טיעוני הצדדים לעונש
85,ME-23-11-49344-615,"עוד נטען כי בעבר למד הנאשם מספר קורסים מקצועיים, ועובר למעצרו אף סיים שנה ראשונה בלימודי מנהל עסקים בציונים גבוהים, אך בעקבות מעצרו הופסקו לימודיו.",טיעוני הצדדים לעונש
86,ME-23-11-49344-615,הסנגור טען כי הראיות מצביעות על כך כי אין המדובר בעבריין אלא במי שמעד באופן חד פעמי.,טיעוני הצדדים לעונש
87,ME-23-11-49344-615,עוד הפנה הסנגור לכך כי הנאשם הודה בעובדות כתב האישום וכי אין לקבל את האמור בתסקיר לפיו הנאשם לא הודה בביצוע עבירת הנשק.,טיעוני הצדדים לעונש
88,ME-23-11-49344-615,"לשיטת הסנגור, הערכת שירות המבחן באשר לסיכון להישנות עבירות היא תולדה של הנתון לפיו הנאשם לא הודה בעבירת הנשק.",טיעוני הצדדים לעונש
89,ME-23-11-49344-615,"כן הפנה הסנגור ל""חסרים"" אחרים בתסקיר שירות המבחן כגון אי התייחסות להכשרתו המקצועית, להליך הטיפולי שעבר בבית המעצר, ולמצבו הרפואי.",טיעוני הצדדים לעונש
90,ME-23-11-49344-615,"הסנגור טען כי בשל הקשיים בתסקיר, יש להעדיף את האמור בחוות הדעת הפרטית.",טיעוני הצדדים לעונש
91,ME-23-11-49344-615,"עוד נטען כי בהינתן העובדה שמדובר באירוע יוצא דופן, ספציפי וחד פעמי, אין הצדקה להחמרה בעונשו של הנאשם ויש להסתפק בתקופת מעצרו.",טיעוני הצדדים לעונש
92,ME-23-11-49344-615,"לבסוף, הסנגור הפנה לכך כי המתלונן השלים עם הנאשם.",טיעוני הצדדים לעונש
93,ME-23-11-49344-615,"בדברו האחרון, ציין הנאשם כי בבית המעצר בו הוא שוהה מוכרזים מצבי חירום באופן תדיר, בשל שהותם של עצירים ביטחוניים במקום.",טיעוני הצדדים לעונש
94,ME-23-11-49344-615,מצב זה פגע באפקטיביות השיחה בינו לבין שירות המבחן וגרם לכך שדבריו לא יובנו כהלכה.,טיעוני הצדדים לעונש
95,ME-23-11-49344-615,הנאשם ביקש הזדמנות להמשיך בלימודיו וציין כי הוא שאף ללמוד משפטים ולא הצליח בשל מצבו הכלכלי.,טיעוני הצדדים לעונש
96,ME-23-11-49344-615,"הנאשם סיפר שהתחיל לבנות את ביתו ורצה להתחתן, אך בשל לחצים בהם היה נתון עשה טעות.",טיעוני הצדדים לעונש
97,ME-23-11-49344-615,"הנאשם ציין את תנאי המעצר הקשים בהם נתון, בפרט על רקע מצבו הרפואי.",טיעוני הצדדים לעונש
98,ME-23-11-49344-615,"כידוע, גזירת הדין נעשית, בדרך כלל, בשני שלבים עיקריים: קביעת מתחם עונש הולם ולאחר מכן גזירת העונש בתוך המתחם (סעיף 40ג' לחוק העונשין).","
מתחם העונש ההולם"
99,ME-23-11-49344-615,בתוך כך יש לבחון אם קיימים שיקולים המצדיקים סטייה מהמתחם.,"
מתחם העונש ההולם"
100,ME-23-11-49344-615,"בבוא בית המשפט לקבוע את מתחם העונש, עליו לעשות כן בהתאם לעיקרון המנחה, כלומר קיומו של יחס הולם בין חומרת מעשה העבירה בנסיבותיו ומידת אשמו של הנאשם, לבין סוג ומידת העונש המוטל עליו.","
מתחם העונש ההולם"
101,ME-23-11-49344-615,"לצורך קביעת המתחם, בית המשפט יתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה, ובנסיבות הקשורות בביצוע העבירה, כאמור בסעיף 40ט' לחוק העונשין.","
מתחם העונש ההולם"
102,ME-23-11-49344-615,הנאשם הורשע בעבירות של נשיאת והובלת נשק ודרישת נכס באיומים.,"
מתחם העונש ההולם"
103,ME-23-11-49344-615,עבירת דרישת נכס באיומים היא עבירת רכוש אשר משולב בה ממד של אלימות פיזית או מילולית כלפי קורבן העבירה.,"
מתחם העונש ההולם"
104,ME-23-11-49344-615,"עבירה מסוג זה באה להגן על בטחונו, שלמות גופו, כבודו, כמו גם על רכושו של כל פרט ופרט מהציבור.","
מתחם העונש ההולם"
105,ME-23-11-49344-615,"זאת, בנוסף לערך הכללי יותר של שמירה על הסדר וביטחון הציבור.","
מתחם העונש ההולם"
106,ME-23-11-49344-615,במסגרת הנסיבות הקשורות בביצוע עבירת הנשק בה הורשע הנאשם יש לתת את הדעת למספר נתונים:,"
מתחם העונש ההולם"
107,ME-23-11-49344-615,"הנאשם הורשע בעבירות, שכל אחת כשלעצמה נושאת חומרה, לא כל שכן כאשר שתיהן מבוצעות במסגרת אותה מערכת עובדתית.","
מתחם העונש ההולם"
108,ME-23-11-49344-615,"בהקשר לעבירת הנשק, הנאשם נשא והוביל אקדח חצי אוטומטי לרבות כדורים תואמים; השילוב של כלי נשק וכלי תחמושת, הובלתם ונשיאתם יחד, מלמד על חומרה, משום שנסיבות ביצוע העבירה מביאות את פוטנציאל הנזק הטמון בעבירות הנשק למצב קיצון.","
מתחם העונש ההולם"
109,ME-23-11-49344-615,"אשר לעבירה של דרישת נכס באיומים – האיומים אשר הושמעו על ידי הנאשם היו איומים קשים שכללו פגיעה בחייו של הנאשם, וטומנים בחובם שיח עברייני, כגון האמירה כי החוב יתפח  (""והעשר נהיו תשעים"").","
מתחם העונש ההולם"
110,ME-23-11-49344-615,"יתרה מכך, אין המדובר באיום חד פעמי, אלא במספר שיחות טלפון והודעות קוליות.","
מתחם העונש ההולם"
111,ME-23-11-49344-615,"במבט אל הסיבות אשר הובילו את הנאשם לביצוע העבירות – הנאשם איים על המתלונן, והגיע לבית העסק שלו כשהוא חמוש באקדח, וזאת על רקע סכסוך כספי בין השניים.","
מתחם העונש ההולם"
112,ME-23-11-49344-615,"בניגוד לנטען על ידי הסנגור, העובדה כי המתלונן היה חייב כסף לנאשם אין בה כדי להאיר את המקרה בנסיבות מקלות, זאת בשל החומרה המתבטאת בבחירתו של הנאשם להעדיף את דרך האלימות כדי לפתור מחלוקות.","
מתחם העונש ההולם"
113,ME-23-11-49344-615,"זאת ועוד, האירוע מאופיין בתכנון.","
מתחם העונש ההולם"
114,ME-23-11-49344-615,הנאשם הצטייד באקדח והגיע לבית העסק של המתלונן ובחן אותו.,"
מתחם העונש ההולם"
115,ME-23-11-49344-615,"לאחר מכן, הגיע הנאשם פעם נוספת לבית העסק ונותר לשבת ברכב, כאשר לאחר מכן בוצע ירי לעבר בית העסק.","
מתחם העונש ההולם"
116,ME-23-11-49344-615,"מחד, יש לשים את הדגש על כך שהנאשם הגיע לבית העסק של המתלונן פעמיים מה שמלמד על התמדתו להוציא לפועל את תכניתו העבריינית, מצד שני בכתב האישום לא נטען כי הירי בוצע על ידי הנאשם, ואין חולק כי לאחר שהנאשם שמע את ירי לעבר בית העסק – עזב את המקום.","
מתחם העונש ההולם"
117,ME-23-11-49344-615,"לצורך בחינת מדיניות הענישה בעבירות הנשק, הפנו הצדדים לפסקי דין רבים, התומכים לשיטתם במדיניות הענישה הנוהגת הנטענת על ידם.","
מתחם העונש ההולם"
118,ME-23-11-49344-615,איני רואה לסקור את כל הפסיקה אליה הפנו הצדדים ואסתפק בהפניה למספר פסקי דין שניתנו על ידי בית המשפט העליון.,"
מתחם העונש ההולם"
119,ME-23-11-49344-615,"ראו גם עניין אגבאריה, בו בית המשפט העליון החמיר בעונשם של הנאשמים.","
מתחם העונש ההולם"
120,ME-23-11-49344-615,באותו מקרה הנאשמים נשאו והובילו ברכב תת מקלע מאולתר טעון במחסנית וציוד נוסף.,"
מתחם העונש ההולם"
121,ME-23-11-49344-615,בית המשפט העליון קיבל את ערעור המדינה והחמיר את עונשים של הנאשמים ל- 32 חודשי מאסר בפועל.,"
מתחם העונש ההולם"
122,ME-23-11-49344-615,"במקרה שלפנינו הנאשם הורשע בעבירת נשק, וכן בעבירה של דרישת נכס באיומים.","
מתחם העונש ההולם"
123,ME-23-11-49344-615,"נסיבות ביצוע העבירה חמורות מאלו שהיו בעניין פלוני, אך חמורות פחות מאלו שנדונו בעניין חסארמה בו הורשעו הנאשמים בעבירות חמורות יותר.","
מתחם העונש ההולם"
124,ME-23-11-49344-615,"לאור האמור, אני קובע כי מתחם העונש בנסיבות מקרה זה נע בין 30 ל- 48 חודשי מאסר בפועל ומאסר על תנאי.","
מתחם העונש ההולם"
125,ME-23-11-49344-615,נוכח המאסר בפועל הארוך שבכוונתי להטיל על הנאשם אין רואה לכלול קנס במתחם.,"
מתחם העונש ההולם"
126,ME-23-11-49344-615,"כמו כן, נוכח דברי המתלונן כי הוא קיבל פיצוי – איני רואה לכלול פיצוי במתחם.","
מתחם העונש ההולם"
127,ME-23-11-49344-615,לא מצאתי מקום לחרוג לקולה ממתחם העונש ההולם מטעמי שיקום.,"
מתחם העונש ההולם"
128,ME-23-11-49344-615,"כאמור, הנאשם הגיש לבית המשפט חוות דעת מטעמו, בה מסר בין היתר כי בעקבות השתתפותו במפגשים קבוצתיים במסגרת מעצרו הגיע לתובנות בדבר חומרת מעשיו והשלכותיהם, והביע חרטה וצער על מעשיו.","
מתחם העונש ההולם"
129,ME-23-11-49344-615,"בהמשך לתובנות אלו, העריכה עורכת חוות הדעת כי מכלול הנתונים סוללים את הדרך להעדפת האפיק השיקומי.","
מתחם העונש ההולם"
130,ME-23-11-49344-615,"כפי שצוין מקודם, תסקיר שירות המבחן צייר תמונה אחרת לפיה הנאשם התקשה לקחת אחריות מלאה על ביצוע העבירות והכחיש את ביצוע עבירת הנשק; כי הוא פועל מתוך קודים עברייניים; אינו ער למצבי הסיכון הפוטנציאליים בהתנהלותו; ונוטה להתנהל מתוך עמדות מקלות כלפי החוק וממזער מחומרתן.","
מתחם העונש ההולם"
131,ME-23-11-49344-615,"על רקע דברים אלו, ומכלול הנתונים שהובאו בתסקיר, שירות המבחן לא בא בהמלצה שיקומית.","
מתחם העונש ההולם"
132,ME-23-11-49344-615,בפתח ישיבת הטיעונים לעונש התייחסו הצדדיים לחוות הדעת הפרטית שהוגשה מטעם הנאשם.,"
מתחם העונש ההולם"
133,ME-23-11-49344-615,"המאשימה ציינה כי המדובר בחוות דעת שנערכה כשלושה שבועות לאחר תסקיר שירות המבחן, וטענה כי קיים פער בין האמור בחוות הדעת לבין הממצאים בתסקיר בכל הנוגע ללקיחת האחריות על ידי הנאשם, לנזקקות הטיפולית שהביע ולהמלצות המופיעות בה לעומת ההמלצות בתסקיר.","
מתחם העונש ההולם"
134,ME-23-11-49344-615,"נטען כי אין המדובר בפער שנובע מאי הבנה, שכן קצינת המבחן שערכה את חוות הדעת היא דוברת השפה הערבית.","
מתחם העונש ההולם"
135,ME-23-11-49344-615,"הסנגור טען מנגד כי חוות הדעת שנערכה על ידי המומחית מטעם הנאשם מבוססת על שתי פגישות מעמיקות להבדיל מפגישה אחת שערכה קצינת המבחן, שארכה לטענתו כ-8 דקות בשל מצב חירום שהיה בכלא.","
מתחם העונש ההולם"
136,ME-23-11-49344-615,"לטענת הסנגור, חוות הדעת היא מפורטת ומנומקת ואין לבטל את האמור בה בטענה כי היא הוגשה מטעם הנאשם.","
מתחם העונש ההולם"
137,ME-23-11-49344-615,"לאור הפערים בין חוות הדעת לבין התסקיר, ביקש הסנגור להורות לשירות המבחן להגיש תסקיר משלים.","
מתחם העונש ההולם"
138,ME-23-11-49344-615,בהחלטתי מאותו יום קבעתי כי נסיבות העניין לא מצדיקות הפניית הנאשם פעם נוספת לשירות המבחן.,"
מתחם העונש ההולם"
139,ME-23-11-49344-615,אין בידי לקבל את טענות הסנגור כי יש לעדיף את המלצות חוות הדעת הפרטית על פני המלצות התסקיר.,"
מתחם העונש ההולם"
140,ME-23-11-49344-615,"ראשית, לא התרשמתי כי קיים חסר בתסקיר שהוגש על ידי שירות המבחן.","
מתחם העונש ההולם"
141,ME-23-11-49344-615,התסקיר שהונח הינו מקיף ומתייחס לכלל ההיבטים הנדרשים לצורך גיבוש ההמלצות.,"
מתחם העונש ההולם"
142,ME-23-11-49344-615,"שנית, יש לתת את כובד המשקל לתסקיר שנערך על ידי שירות המבחן, שהינו גוף אובייקטיבי, בשונה מחוות הדעת הפרטית שהוגשה מטעם הנאשם, ועשויה להיות לוקה בהטיה אדברסרית.","
מתחם העונש ההולם"
143,ME-23-11-49344-615,"הדברים אמורים ביתר שאת, לאור כך שהפער בין התסקיר לחוות הדעת, נעוץ במסד העובדתי הקשור ביחסו של הנאשם לביצוע העבירות ונטילת האחריות.","
מתחם העונש ההולם"
144,ME-23-11-49344-615,"מכל מקום, בהינתן העבירות בהן הורשע הנאשם ונסיבות ביצוען, יש לבכר את שיקולי ההרתעה על פי שיקול שיקום.","
מתחם העונש ההולם"
145,ME-23-11-49344-615,"לצד זאת, לאור היעדרו של עבר פלילי ונוכח היותו של הנאשם אדם שמנהל אורח חיים נורמטיבי בדרך כלל, מצאתי להטיל על הנאשם עונש ברף התחתון של המתחם שקבעתי.","
מתחם העונש ההולם"
146,ME-23-11-49344-615,בגזירת העונש בגדרי מתחם העונש ההולם יש לשקול את הנסיבות שאינן קשורות בביצוע העבירה (סעיף 40 יא' לחוק העונשין).,נסיבות שאינן קשורות בביצוע העבירות
147,ME-23-11-49344-615,"במקרה שלפנינו, שקלתי את השיקולים הבאים הקשורים בנאשם: גילו של הנאשם שהינו צעיר כבן 26; העובדה כי אין לחובתו עבר פלילי; ומצבו הרפואי כפי שהוא בא לידי ביטוי במסמכים שצורפו.",נסיבות שאינן קשורות בביצוע העבירות
148,ME-23-11-49344-615,"כמו כן נתתי את דעתי לנסיבותיו האישיות של הנאשם וכן להשפעת המאסר עליו, בפרט לאור העובדה כי הינו סטודנט לתואר ראשון, סיים את שנת הלימודים הראשונה, ועתיד היה להמשיך בלימודיו.",נסיבות שאינן קשורות בביצוע העבירות
149,ME-23-11-49344-615,הנאשם הודה בכתב האישום המתוקן בעוד ההליך באיבו לפני שהוחל בשמיעת הראיות.,נסיבות שאינן קשורות בביצוע העבירות
150,ME-23-11-49344-615,"כמו כן, נתתי את דעתי לדבריו של המתלונן, אשר העיד מטעם הנאשם.",נסיבות שאינן קשורות בביצוע העבירות
151,ME-23-11-49344-615,לבסוף נתתי דעתי לעובדה כי הנאשם נתון במעצר עד לתום ההליכים המשפטיים נגדו מיום מאז יום 28.12.2023.,נסיבות שאינן קשורות בביצוע העבירות
152,ME-23-11-49344-615,"בשים לב למתחם העונש שקבעתי ולשיקולים הקשורים לגזירת העונש, אני גוזר על הנאשם את העונשים הבאים:",גזר הדין
153,ME-23-11-49344-615,מאסר בפועל לתקופה של 32 חודשים בניכוי ימי מעצרו החל מיום 28.12.2023.,גזר הדין
154,ME-23-11-49344-615,"מאסר על תנאי למשך 12 חודשים והתנאי כי הנאשם לא יעבור בתוך שלוש שנים עבירת נשק מסוג פשע, או עבירת אלימות פיזית או מילולית מסוג פשע – ויורשע בה.",גזר הדין
155,ME-23-11-49344-615,"מאסר על תנאי למשך 5 חודשים והתנאי כי הנאשם לא יעבור בתוך שלוש שנים עבירת נשק מסוג עוון, או עבירת אלימות פיזית או מילולית מסוג עוון – ויורשע בה.",גזר הדין
156,ME-23-11-49344-615,9371זכות ערעור לבית המשפט העליון תוך 45 ימים.,גזר הדין
157,ME-23-11-49344-615,"54678313ניתן היום,  י""ג אלול תשפ""ד, 16 ספטמבר 2024, בנוכחות הנאשם וב""כ הצדדים.",גזר הדין
