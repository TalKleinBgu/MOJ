,verdict,text,part
0,SH-20-11-22297-616,עאהד בן נעים עובייד (עציר),הנאשמים
1,SH-20-11-22297-616,מהין בן נעים עובייד,הנאשמים
2,SH-20-11-22297-616,"חוק העונשין, תשל""ז-1977: סע'  144, 144(א), 186, 34כא",הנאשמים
3,SH-20-11-22297-616,"פקודת הסמים המסוכנים [נוסח חדש], תשל""ג-1973: סע'  7(א), 7(ג)(2), 144",הנאשמים
4,SH-20-11-22297-616,הנאשמים שלפני נותנים את הדין בגין העבירות כדלקמן:,כתב האישום והסדר הטיעון
5,SH-20-11-22297-616,"החזקת נשק חם שלא כדין, בניגוד לסעיף 144(א) רישא לחוק העונשין, תשל""ז 1977 (להלן: החוק);",כתב האישום והסדר הטיעון
6,SH-20-11-22297-616,"החזקת חלקי נשק או תחמושת, בניגוד לסעיף 144(א) סיפא לחוק;",כתב האישום והסדר הטיעון
7,SH-20-11-22297-616,"החזקת סמים לצריכה עצמית, עבירה לפי סעיף 7(א) + 7(ג)(2) לפקודת הסמים המסוכנים [נוסח חדש] תשל""ג – 1973.",כתב האישום והסדר הטיעון
8,SH-20-11-22297-616,"החזקת תחמושת, בניגוד לסעיף 144 (א) סיפא לחוק.",כתב האישום והסדר הטיעון
9,SH-20-11-22297-616,"בהתאם לעובדות כתב האישום המתוקן (כא/1), הנאשמים הינם אחים, המתגוררים בבית מפוצל בשכונה 58, בית 26 ברהט, כאשר הנאשם 1 מתגורר בקומה השלישית ואילו הנאשם 2 מתגורר בקומה השניה.",כתב האישום והסדר הטיעון
10,SH-20-11-22297-616,"בני משפחה נוספים מתגוררים בקומת הקרקע (להלן: ""הבית"").",כתב האישום והסדר הטיעון
11,SH-20-11-22297-616,"בתאריך 29.10.20, במסגרת פעילות משטרתית יזומה, נערך חיפוש בבית.",כתב האישום והסדר הטיעון
12,SH-20-11-22297-616,"במהלך החיפוש, אותרו בקומה השלישית, בה מתגורר הנאשם 1, כלי נשק, חלקי נשק ותחמושת כמפורט להלן: נשק דמוי רובה סער מסוג M-16 מפורק לשניים, שיורה ובכוחו להמית אדם; מחסנית ובתוכה כדור 5.56 מ""מ; מחסנית עם 18 כדורים 5.56 מ""מ; שלושה כדורי 9 מ""מ; 56 כדורי 5.56 מ""מ בתפזורת; קופסה ובה 12 כדורי אקדח 9 מ""מ; חלק מנשק – תריס של M-16; שתי קופסאות של כדורים 5.56 מ""מ, כאשר בתוך כל אחת, 30 כדורים, ובסך הכל, 60 כדורים בשתי הקופסאות יחדיו.",כתב האישום והסדר הטיעון
13,SH-20-11-22297-616,"בנוסף, במהלך החיפוש, נתפסו סמים מסוג קנבוס במשקל כ-25 גרם השייכים לנאשם 1.",כתב האישום והסדר הטיעון
14,SH-20-11-22297-616,"במהלך החיפוש, נתפסו בקומה השניה, בה מתגורר הנאשם 2 –  8 כדורים מסוג 7.62 מ""מ.",כתב האישום והסדר הטיעון
15,SH-20-11-22297-616,"כמו כן, במהלך החיפוש, נתפס ברכב מסוג טויוטה קורולה מ.ר. 7648063, השייך לנאשם 2 –  3 כדורים מסוג 5.56 מ""מ.",כתב האישום והסדר הטיעון
16,SH-20-11-22297-616,"בין הצדדים נקשר הסדר טיעון (ת/1), במסגרתו תוקן כתב האישום, הנאשמים הורשעו על פי הודאתם בעובדות ובעבירות שבכתב האישום המתוקן, והתביעה חזרה בה מאישום נגד נאשמת נוספת, שהועמדה לדין בכתב האישום המקורי.",כתב האישום והסדר הטיעון
17,SH-20-11-22297-616,"הסדר הטיעון לא כלל הסכמה עונשית, למעט סיכום, לפיו המאסר המותנה שיושת על הנאשם 1 – יכלול גם עבירות נגד פקודת הסמים המסוכנים, הן מסוג עוון והן מסוג פשע.",כתב האישום והסדר הטיעון
18,SH-20-11-22297-616,מכאן – גזר דין זה.,כתב האישום והסדר הטיעון
19,SH-20-11-22297-616,"התביעה הגישה ראיות לעניין העונש, כדלקמן:",ראיות לעונש
20,SH-20-11-22297-616,גליון הרשעות קודמות פלילי לנאשם 1 (ת/2א') – לחובת הנאשם הרשעה מיום 15.01.18 בעבירת תקיפה בצוותא;,ראיות לעונש
21,SH-20-11-22297-616,"גליון הרשעות קודמות תעבורתי לנאשם 1 (ת/2ב') – לחובת הנאשם הרשעות תעבורתיות, שאינן מן העניין;",ראיות לעונש
22,SH-20-11-22297-616,"גליון הרשעות קודמות פלילי לנאשם 2 (ת/4א') – לחובת הנאשם הרשעות, בעבירות סמים; מין; נשק; אלימות, אם כי, אין לחובתו הרשעות מהתקופה האחרונה;",ראיות לעונש
23,SH-20-11-22297-616,גליון הרשעות קודמות תעבורתי לנאשם 2 (ת/4ב') – לחובת הנאשם הרשעות תעבורתיות שאינן מן העניין.,ראיות לעונש
24,SH-20-11-22297-616,"ההגנה לא הגישה ראיות לענין העונש, אך ביקשה להעיד שני עדי אופי, מר באהר נעים עובייד, אחיהם של הנאשמים, ומר נעים עובייד, אביהם של הנאשמים.",ראיות לעונש
25,SH-20-11-22297-616,"עדותו של מר באהר נעים עובייד – אחיהם הצעיר של הנאשמים; שירת בצבא בחטמ""ר ערבה 406, וסיפר, כי אביהם שירת אף הוא בצבא.",ראיות לעונש
26,SH-20-11-22297-616,"לדבריו, גם הנאשמים חפצו לשרת בצבא.",ראיות לעונש
27,SH-20-11-22297-616,"העד סיפר, כי הוא מנהל כעת את העסק של הנאשם 1, שטיפת רכבים ברהט, והוא סטודנט במכללה להנדסה.",ראיות לעונש
28,SH-20-11-22297-616,"בחקירתו החוזרת סיפר, כי לא ידע אודות הסתבכויותיהם הקודמות של אחיו, הנאשמים, ולא ידע אודות הנשק בבית;",ראיות לעונש
29,SH-20-11-22297-616,עדותו של מר נעים עובייד – העד הוא אביהם של הנאשמים.,ראיות לעונש
30,SH-20-11-22297-616,"העד מסר, כי לא היה בידיעתו שהנאשמים החזיקו בנשק ותחמושת, ואם היה יודע, היה מדווח למשטרה.",ראיות לעונש
31,SH-20-11-22297-616,"לדבריו, כאשר הובא לידיעתו שאחד מבניו מחזיק בסמים, הוא דיווח למשטרה בעצמו.",ראיות לעונש
32,SH-20-11-22297-616,"העד שיתף, כי בעבר התנדב במשטרה ואף שירת בצבא.",ראיות לעונש
33,SH-20-11-22297-616,העד גינה את העבירות.,ראיות לעונש
34,SH-20-11-22297-616,התביעה הגישה טיעוניה לעונש בכתב (ת/5) והשלימה אותן על פה.,טענות הצדדים
35,SH-20-11-22297-616,"התביעה טענה, כי מעשיהם של הנאשמים פגעו בערכים המוגנים של שלום הציבור ובטחונו, והיו בעלי פוטנציאל לפגיעה בגוף ובנפש.",טענות הצדדים
36,SH-20-11-22297-616,"כלי נשק המוחזקים באופן בלתי חוקי מגיעים, לא פעם, לשימוש זדוני ואף עלולים לשמש לפגיעה בבטחון המדינה.",טענות הצדדים
37,SH-20-11-22297-616,"התביעה טענה, כי החזקת נשק, תחמושת וסמים, בבית בו נמצאים גם קטינים, מעצימה את הסיכון כתוצאה מהחזקת כלי הנשק ואף מהחזקת הסמים המסוכנים.",טענות הצדדים
38,SH-20-11-22297-616,התביעה הפנתה לעברם הפלילי של הנאשמים.,טענות הצדדים
39,SH-20-11-22297-616,"לעניין הנאשם 1, עתרה התביעה, ביחס לעבירות של החזקת נשק ותחמושת, למתחם ענישה הנע בין 30 עד 55 חודשי מאסר בפועל.",טענות הצדדים
40,SH-20-11-22297-616,"ביחס לעבירה של החזקת סם לצריכה עצמית, עתרה התביעה ל-6 חודשי מאסר בפועל.",טענות הצדדים
41,SH-20-11-22297-616,התביעה עתרה למתחם כולל הנע בין 36 עד 55 חודשי מאסר בפועל בגין כלל העבירות.,טענות הצדדים
42,SH-20-11-22297-616,"בנוסף, ביקשה התביעה להטיל על הנאשם מאסר על תנאי בעבירות סמים ונשק; קנס; ושלילת רישיון נהיגה לשנתיים.",טענות הצדדים
43,SH-20-11-22297-616,"כן, ביקשה התביעה להפעיל המאסר המותנה מגזר הדין ת/3, במצטבר לכל עונש מאסר שיוטל על הנאשם 1.",טענות הצדדים
44,SH-20-11-22297-616,"לטענת התביעה, עבירות נשק מגלמות בתוכן פוטנציאל הרסני לפגיעה בשלום הציבור ובטחונו, ומכאן, שעבירות אלו מקיימות באופן מהותי את יסוד האלימות.",טענות הצדדים
45,SH-20-11-22297-616,התביעה ביקשה למקם עונשו של הנאשם 1 בשליש האמצעי של מתחם הענישה.,טענות הצדדים
46,SH-20-11-22297-616,"לעניין הנאשם 2, הפנתה התביעה להנחיית פרקליט המדינה 9.16, שענינה מדיניות ענישה בעבירות נשק ומטעני חבלה, ועתרה למתחם ענישה הנע בין 6 חודשי מאסר לריצוי בדרך של עבודות שירות ועד 6 חודשי מאסר בכליאה ממשית.",טענות הצדדים
47,SH-20-11-22297-616,"התביעה ביקשה למקם עונשו של הנאשם 2 באמצע המתחם, לצד מאסר מותנה משמעותי.",טענות הצדדים
48,SH-20-11-22297-616,"ההגנה טענה, כי המתחמים אליהם עתרה התביעה אינם מידתיים.",טענות הצדדים
49,SH-20-11-22297-616,"ההגנה טענה, כי הנאשם 1 אדם נורמטיבי, נשוי, אב לקטין, טרם מעצרו היה יציב תעסוקתית.",טענות הצדדים
50,SH-20-11-22297-616,"ההגנה טענה, כי שגתה התביעה בהתייחסותה לעבירת החזקת הנשק כעבירת אלימות, כיוון שהנשק שנתפס הוחזק בבית מגורים כשהוא מפורק לשניים, ולא היה מוכן לפעולה, ואף לא נטען כי נעשה בנשק שימוש כלשהו או שהיתה כוונה להשתמש בו.",טענות הצדדים
51,SH-20-11-22297-616,"ההגנה טענה, כי עברו הפלילי של הנאשם 1 אינו מכביד.",טענות הצדדים
52,SH-20-11-22297-616,"ההגנה טענה, כי עתירת התביעה ל-6 חודשי מאסר בגין עבירה של החזקת סם בכמות המיועדת לשימוש עצמי, אינה ראויה ואינה מידתית.",טענות הצדדים
53,SH-20-11-22297-616,"בהקשר זה, הוסיפה ההגנה, כי לא נטען שהנאשם 1 השתמש בסמים, אלא רק שהחזיק בכמות המוגדרת לצריכה עצמית.",טענות הצדדים
54,SH-20-11-22297-616,"ההגנה טענה, כי אין לקבוע מתחמים שונים אלא מתחם אחד כולל לעבירות הנשק והסמים.",טענות הצדדים
55,SH-20-11-22297-616,"באשר לנאשם 2, טענה ההגנה, כי הנאשם הודה במיוחס לו, ונתן הסבר המניח את הדעת – לדבריו, מצא את הכדורים ושמר אותם.",טענות הצדדים
56,SH-20-11-22297-616,"ההגנה טענה, כי הנאשמים הם אנשים נורמטיביים מרקע נורמטיבי, אביהם ושלושת אחיהם שירתו בצבא, אביהם התנדב במשמר האזרחי ובמשטרה, אשת הנאשם 1 סטודנטית למשפטים.",טענות הצדדים
57,SH-20-11-22297-616,"ההגנה ביקשה לייחס משקל לעדויות עדי האופי, שפורטו לעיל.",טענות הצדדים
58,SH-20-11-22297-616,"ההגנה ביקשה ליתן משקל לכך שהנאשמים הודו, נטלו אחריות וחסכו זמן שיפוטי.",טענות הצדדים
59,SH-20-11-22297-616,"ההגנה טענה, כי מתחם העונש ההולם בענינו של הנאשם 1 הוא 10 עד 18 חודשי מאסר בפועל ויש למקם עונשו ברף התחתון של המתחם, לצד מאסר מותנה בעבירות סמים על כל סוגיהן וענישה נלווית.",טענות הצדדים
60,SH-20-11-22297-616,"ההגנה טענה, כי בעניין הנאשם 2, אשר החזיק ב-8 כדורים בלבד, ללא נשק, יש להסתפק בענישה צופה פני עתיד.",טענות הצדדים
61,SH-20-11-22297-616,"בדברו האחרון של הנאשם 1 מסר, כי הוא מצטער על מעשיו.",טענות הצדדים
62,SH-20-11-22297-616,"לדבריו, החזיק בנשק לתקופה קצרה מבלי לחשוב על ההשלכות, וכעת מצר מאוד על כך, בייחוד לאור העובדה שנולד בנו הבכור לאחר כ-7 שנים של נסיונות להביא ילדים לעולם, והוא רוצה להיות לצד בנו ולראות אותו גדל.",טענות הצדדים
63,SH-20-11-22297-616,הנאשם ביקש מבית המשפט להתחשב בו בעת קביעת עונשו.,טענות הצדדים
64,SH-20-11-22297-616,"בדברו האחרון של הנאשם 2 מסר, כי הוא מצטער על מעשיו.",טענות הצדדים
65,SH-20-11-22297-616,"לדבריו, מצא את הכדורים ושמר אותם ברכב על מנת שילדיו לא ישחקו בהם מבלי לחשוב על ההשלכות.",טענות הצדדים
66,SH-20-11-22297-616,"לדבריו, מנהל דוכן למכירת כלי בית בשוק ברהט.",טענות הצדדים
67,SH-20-11-22297-616,"אין צורך להכביר מילים על פוטנציאל הסיכון הנובע מהחזקת נשק חם קטלני, שלא כדין.",דיון והכרעה
68,SH-20-11-22297-616,"כלי הנשק עלול למצוא דרכו לפעילות שלילית, אם פלילית ואם נגד בטחון המדינה.",דיון והכרעה
69,SH-20-11-22297-616,"החזקת נשק על ידי מי שלא נבדק, לא נמצא מתאים ולא הוכשר לכך, בתנאים שאינם מבטיחים בידודו של הנשק מהסביבה (כיום, מי שמחזיק נשק ברישיון נדרש לאפסנו בכספת מאובטחת, מאחורי שני מנעולים), עלולה להביא לסיכון שלום הציבור, גם אם אין ראיות שהוחזק לצורך פעילות שלילית, כמפורט לעיל.",דיון והכרעה
70,SH-20-11-22297-616,"בנוסף, החזקת נשק כאמור עלולה להביא לפגיעה בשלטון החוק ובנושאי שלטון החוק, המבצעים את תפקידם.",דיון והכרעה
71,SH-20-11-22297-616,"בשל פוטנציאל ההרס הטמון בכלי נשק, הכולל גם אפשרות לפגיעה עיוורת באנשים מן הישוב, מתפקידו של בית המשפט להרתיע אף מפני עבירת החזקת נשק שלא כדין.",דיון והכרעה
72,SH-20-11-22297-616,"זאת, כדי לבלום את שרשרת העבירות בשלב ראשוני.",דיון והכרעה
73,SH-20-11-22297-616,...,דיון והכרעה
74,SH-20-11-22297-616,התגלגלותם של כלי נשק מיד ליד ללא פיקוח עלולה להוביל להגעתם בדרך לא דרך לגורמים פליליים ועוינים.,דיון והכרעה
75,SH-20-11-22297-616,אין לדעת מה יעלה בגורלם של  ולאלו תוצאות הרסניות יובילו.,דיון והכרעה
76,SH-20-11-22297-616,"ודוק: הסיכון שנשקף לשלום הציבור צריך להילקח בחשבון על ידי כל מי שמחזיק בידו נשק שלא כדין, גם אם אינו מחזיק בו למטרת ביצוען של עבירות אחרות.",דיון והכרעה
77,SH-20-11-22297-616,"עצם החזקת נשק בעל פוטנציאל קטילה מבלי שיש עליו ועל בעליו פיקוח מוסדר של הרשויות טומן בחובו סיכון, באשר המחזיק בו נתון תמיד לחשש שיתפתה לעשות בו שימוש, ולו ברגעי לחץ ופחד.",דיון והכרעה
78,SH-20-11-22297-616,יוער כי הסכנה הטמונה בעבירה החמורה של החזקת נשק מצדיקה הטלת עונשי מאסר לריצוי בפועל גם על מי שזו עבירתו הראשונה.,דיון והכרעה
79,SH-20-11-22297-616,"בבוא בית המשפט לשקול את הענישה בעבירות מסוג זה, עליו לתת משקל נכבד יותר לאינטרס הציבורי ולצורך להרתיע עבריינים בכוח מלבצע עבירות דומות, על פני הנסיבות האישיות של העבריין.",דיון והכרעה
80,SH-20-11-22297-616,"אשר על כן משכבר נקבע הכלל לפיו ככלל יש לאסור את המבצעים עבירה זו, גם אם מדובר בעבירה ראשונה, מאחורי סורג ובריח, ואילו אורך התקופה כלול בנסיבות הספציפיות של העושה והמעשה.",דיון והכרעה
81,SH-20-11-22297-616,"גם צריכת סמים יש בה, בעקיפין, משום פגיעה פוטנציאלית בציבור, לאור תופעות ההתמכרות ויתר התופעות השליליות הנלוות לשימוש בסמים מסוכנים, לרבות הירידה בפריון העבודה והתנהגות שולית, אלימה או עבריינית אחרת, הקשורה עם השימוש בחומרים משני תודעה.",דיון והכרעה
82,SH-20-11-22297-616,"לצורך סקירת מדיניות הענישה הנוהגת בעבירות שעניינן החזקת נשק, חלקי נשק או תחמושת, תובא להלן פסיקה רלוונטית:",מתחם ענישה
83,SH-20-11-22297-616,"אותו מערער החזיק בנשק למשך עשרה ימים בלבד ואף הוסכם, כי החזיקו בעבור אחר.",מתחם ענישה
84,SH-20-11-22297-616,"בית המשפט המחוזי, בשבתו כבית משפט לערעורים פליליים, הרכב בראשות הנשיאה כב' השופטת ר' יפה-כץ, ציין:",מתחם ענישה
85,SH-20-11-22297-616,"בית המשפט קמא ציין ובצדק, את החומרה הרבה שיש לראות בעבירות הקשורות בנשק, ואף בצדק ציין, כי בית המשפט מצווה להחמיר את הענישה בעבירות כגון אלה, כדי להגן על הציבור.",מתחם ענישה
86,SH-20-11-22297-616,כך צדק גם בית המשפט בעת שקבע מתחם עונש כפי שקבע...,מתחם ענישה
87,SH-20-11-22297-616,"בית משפט קמה הדגיש את העובדה כי העבירה של החזקת נשק הפכה למכה של  אזור הדרום, ואף צדק, כאשר קבע שלא ניתן להתעלם מנסיבה זו בעת קביעת העונש הראוי למערער.",מתחם ענישה
88,SH-20-11-22297-616,"לפני מספר שנים, פורסמה הנחיית פרקליט המדינה מס'  9.16 (מיום ג' אב תשע""ו – 07/08/16) בנוגע למדיניות הענישה בעבירות נשק, במסגרתה הונחתה התביעה הכללית לפעול לכיוון החמרת הענישה בעבירות אלה, לנוכח הסיכון הרב הנשקף מהן והאינטרס הציבורי במיגורן.",מתחם ענישה
89,SH-20-11-22297-616,"התביעה הכללית הונחתה לדרוש מאסר בפועל לתקופה ממשית, גם כאשר המדובר בעבירה ראשונה.",מתחם ענישה
90,SH-20-11-22297-616,"מבחינת מדרג החומרה, הוצבה החזקה של רובה סער או תת מקלע – ברמה אחת לפני הרמה החמורה ביותר ואילו אחזקת נשק קצר - אקדח - ברמה נמוכה יותר.",מתחם ענישה
91,SH-20-11-22297-616,"לנוכח הפסיקה, שפורטה באותה הנחיה, הונחתה התביעה הכללית לטעון למתחם שינוע בין שנתיים עד ארבע שנות מאסר בפועל בגין כל עבירה בודדת של החזקת רובה או תת מקלע; בין שנה לשלוש שנים בגין אחזקת נשק קצר מסוג אקדח; 6 חדשי מאסר בפועל, לריצוי בדרך של עבודות שירות, עד 6 חדשי מאסר בפועל ממש בגין אחזקת תחמושת.",מתחם ענישה
92,SH-20-11-22297-616,"הצורך בהחמרת הענישה נומק במספר הרב של העבירות, אם פליליות ואם כאלה נגד בטחון המדינה, שנעברו לאחרונה, באמצעות כלי נשק, ואף הביאו, לעיתים מזומנות, לפגיעה באזרחים בלתי מעורבים.",מתחם ענישה
93,SH-20-11-22297-616,"לשם המחשה, כפי המפורט בנתונים שהובאו במסגרת ההנחיה, בשנת 2013, אירעו בישראל 563 אירועים של פיגועים פליליים באמצעות נשק חם.",מתחם ענישה
94,SH-20-11-22297-616,"זאת, מבלי לקחת בחשבון פיגועים על רקע בטחוני או עבירות שנאה.",מתחם ענישה
95,SH-20-11-22297-616,"חלק מהגורמים לכך, הוא הנגישות הרבה לכלי נשק.",מתחם ענישה
96,SH-20-11-22297-616,"נפיצות כלי הנשק יוצרת סכנה של ממש לבטחון הציבור, כפי האמרה הידועה, לפיה, כלי הנשק שהופיע במערכה הראשונה, חוזר להופיע במערכות שלאחר מכן.",מתחם ענישה
97,SH-20-11-22297-616,"ובעת האחרונה, די בהצצה חטופה בכל מהדורת חדשות כמעט, כדי להתרשם מהנזקים הקשים, אשר נגרמים מכלי הנשק, המוחזקים על ידי מי שאינו מורשה לכך.",מתחם ענישה
98,SH-20-11-22297-616,"בשורה של גזרי דין מהזמן האחרון, לנוכח התפשטות הפעילות העבריינית הכוללת החזקה או שימוש בנשק חם, מצא בית המשפט לקבוע החמרה הדרגתית, במתחמים שנקבעו, כשהמתחם בגין אחזקת נשק חם אוטומטי מסוג רובה סער או תת מקלע – הועמד בין 20 ועד 40 חדשים מאסר בפועל (ראו פרשת אל אעסם דלעיל).",מתחם ענישה
99,SH-20-11-22297-616,"במקרה דנן, לצד החזקת נשק מסוג M-16, החזיק הנאשם 1 גם חלקי נשק, תחמושת רבה וסמים מסוג קנביס, הכל כמפורט בכתב האישום המתוקן.",מתחם ענישה
100,SH-20-11-22297-616,"מגוון התחמושת והחלקים שהוחזקו, מעידים על מעורבות של ממש, שאינה מקרית, בתחום העברייני.",מתחם ענישה
101,SH-20-11-22297-616,"על כן, ביחס לנאשם 1, מוצא בית המשפט לקבוע מתחם ענישה כולל, אשר ינוע בין 24 עד 48 חודשי מאסר בפועל.",מתחם ענישה
102,SH-20-11-22297-616,"ביחס לנאשם 2, אשר החזיק כמות לא גדולה של כדורים בלבד, מוצא בית המשפט לקבוע מתחם ענישה הנע בין ענישה צופה פני עתיד ועד מספר חודשי מאסר, אשר יכול שירוצו בדרך של עבודות שירות.",מתחם ענישה
103,SH-20-11-22297-616,"לחובת הנאשם 1, הרשעה קודמת בעבירת אלימות, במסגרתה אף תלוי ועומד מאסר מותנה, אשר בין הצדדים מחלוקת האם הוא בר הפעלה.",קביעת הענישה הספציפית במסגרת המתחם
104,SH-20-11-22297-616,"לזכות הנאשם 1, הודאתו באשמה ונטילת האחריות מצדו, תוך הבעת חרטה על מעשיו.",קביעת הענישה הספציפית במסגרת המתחם
105,SH-20-11-22297-616,אשר לשאלת הפעלת המאסר המותנה:,קביעת הענישה הספציפית במסגרת המתחם
106,SH-20-11-22297-616,"בערעור שהוגש לבית המשפט המחוזי נקבע, כי ניתן להפעיל את המאסר המותנה, כיוון שמדובר בעבירה המקימה יסוד של אלימות.",קביעת הענישה הספציפית במסגרת המתחם
107,SH-20-11-22297-616,בית המשפט המחוזי ציין:,קביעת הענישה הספציפית במסגרת המתחם
108,SH-20-11-22297-616,"המבחן להחלת מאסר על תנאי ביחס לעבירה מאוחרת הינו ענייני-מהותי, כאשר מטרתו העונשית של המאסר על תנאי הוא להרתיע את הנאשם מלשוב ולנהוג בהתנהגות דומה לזו שנהג בעבר כאשר ביצע את העבירה בגינה הושת עליו עונש המאסר על התנאי.",קביעת הענישה הספציפית במסגרת המתחם
109,SH-20-11-22297-616,"במקרה דנן, המערער 1 העמיד חיי אדם בסיכון ממשי, בשעה שהחזיק בידיו נשק בעל פוטנציאל קטילה, כשהוא טעון ומוכן לירי, במקום פומבי, כאשר הגדרת עבירת התנאי בעניינו כ""עבירה שיש בה יסוד של אלימות"", היא הגדרה רחבה הכוללת בתוכה, לגישתנו, כל עבירה שעניינה סיכון חיי אדם או סיכון לפגיעה בשלמות גופו.",קביעת הענישה הספציפית במסגרת המתחם
110,SH-20-11-22297-616,"בקשת רשות ערעור לבית המשפט העליון, נדחתה, תוך שבית המשפט העליון ציין, כי יסוד האלימות התקיים, כיוון שהנאשם החזיק בנשק מאולתר, בו מחסנית, כשהוא טעון ומוכן לירי, במקום ציבורי.",קביעת הענישה הספציפית במסגרת המתחם
111,SH-20-11-22297-616,"במקרה דנן, הוחזק הנשק, כשהוא מפורק ואף אינו טעון, בבית מגורים.",קביעת הענישה הספציפית במסגרת המתחם
112,SH-20-11-22297-616,"עיקרון החוקיות קובע, בין היתר, כי אין עונשין אלא אם מזהירים.",קביעת הענישה הספציפית במסגרת המתחם
113,SH-20-11-22297-616,"בהתאם לכך, קבע המחוקק, בסעיף 34כ""א לחוק, כדלקמן:",קביעת הענישה הספציפית במסגרת המתחם
114,SH-20-11-22297-616,"ניתן דין לפירושים סבירים אחדים לפי תכליתו, יוכרע העניין לפי הפירוש המקל ביותר עם מי שאמור לשאת באחריות פלילית לפי אותו דין.",קביעת הענישה הספציפית במסגרת המתחם
115,SH-20-11-22297-616,"במקרה דנן, אמנם, אין המדובר בפרשנות הוראת חקיקה, אך המאסר המותנה מהווה אף הוא נורמה (הגם שהיא נורמה ספציפית), החלה על האדם, שלחובתו הושת המאסר המותנה.",קביעת הענישה הספציפית במסגרת המתחם
116,SH-20-11-22297-616,"אותה נורמה קובעת, כי אם יעבור עבירה מסוימת – ייענש בעונש נוסף.",קביעת הענישה הספציפית במסגרת המתחם
117,SH-20-11-22297-616,"המדובר בנורמה, שהיא בתחתית פירמידת הנורמות (כלומר בעלת התחולה המצומצמת ביותר), אך עדיין זוהי נורמה, שהיא בעלת מאפיין של הוראת דין כלפי אותו אדם.",קביעת הענישה הספציפית במסגרת המתחם
118,SH-20-11-22297-616,"נורמה כזו יש לפרש בפירוש המקל עם הנאשם, אחרת – עלול להיפגע עקרון החוקיות.",קביעת הענישה הספציפית במסגרת המתחם
119,SH-20-11-22297-616,"בית משפט זה קבע, לא פעם, כי הדרך הנכונה והמדויקת ביותר לנסח מרחב תחולתם מאסרים מותנים, הינה תוך הפניה לסעיפי עבירה ספציפיים, לסימנים או לפרקים רלוונטיים בחוק העונשין, או בדברי חקיקה אחרים.",קביעת הענישה הספציפית במסגרת המתחם
120,SH-20-11-22297-616,"אך אם לא כך נהג מותב אחר – יש לפרש תחולת המאסר המותנה באופן בו האדם הסביר היה מכלכל צעדיו כדי להימנע מלהסתבך בעבירה, המפעילה אותו.",קביעת הענישה הספציפית במסגרת המתחם
121,SH-20-11-22297-616,"אם במקרה, שהובא על ידי התביעה לעיל – עוד ניתן היה (גם זאת, יש להודות, די בדוחק) לקשור החזקת הנשק לאיסור על הסתבכות בעבירת אלימות, שכן, מאפייני תפיסת הנשק באותו מקום היו קשורים לפעילות עבריינית במובהק וכאמור, נתפס הנשק כשהוא בכלי רכב המצוי בתנועה, טעון עם כדור בקנה ומוכן לשימוש, הרי במקרה דנן – לא היו מאפיינים המלמדים על היותו מוכן לשימוש ואין לשלול מטרות אחרות להחזקתו, כגון: הגנה עצמית, סמלי מעמד וכדומה.",קביעת הענישה הספציפית במסגרת המתחם
122,SH-20-11-22297-616,"כפי שעלה מהראיות, שנשמעו לעניין העונש, משפחתם של הנאשמים, ככלל, מקיימת אורח חיים נורמטיבי, כשלא מעטים מבני המשפחה שירתו בצה""ל תקופות משמעותיות.",קביעת הענישה הספציפית במסגרת המתחם
123,SH-20-11-22297-616,"במצב דברים זה, אין בית המשפט מוצא, כי ניתן להורות על הפעלת המאסר המותנה.",קביעת הענישה הספציפית במסגרת המתחם
124,SH-20-11-22297-616,"בית המשפט מוצא למקם עונשו של הנאשם על הצד התחתון של מתחם הענישה, אך לא על הרף התחתון ממש; מאסר מותנה מרתיע; קנס.",קביעת הענישה הספציפית במסגרת המתחם
125,SH-20-11-22297-616,"הרשעותיו של הנאשם 2 אינן מהעת האחרונה, ועל כן ניתן להניח לזכותו, כי בשנים  האחרונות חדל ממעורבות שולית.",קביעת הענישה הספציפית במסגרת המתחם
126,SH-20-11-22297-616,"חלקו של הנאשם 2 בפרשה מתמצא בכך, שבאמתחתו נמצאו 11 כדורים.",קביעת הענישה הספציפית במסגרת המתחם
127,SH-20-11-22297-616,"החזקת תחמושת מסוג זה, בכמות שאינה מהגדולות, אינה מחייבת קביעת מתחם ענישה מחמיר.",קביעת הענישה הספציפית במסגרת המתחם
128,SH-20-11-22297-616,"על כן, מוצא בית המשפט למקם עונשו ברף התחתון, כלומר – להסתפק בהשתת מאסר צופה פני עתיד בלבד.",קביעת הענישה הספציפית במסגרת המתחם
129,SH-20-11-22297-616,המאסרים המותנים בנוגע לכל אחד מהנאשמים יושתו בגין החזקת נשק חם או קר וכן בגין החזקת תחמושת או חלקי נשק.,קביעת הענישה הספציפית במסגרת המתחם
130,SH-20-11-22297-616,בנוגע לנאשם 1 – יושת גם מאסר מותנה בגין עבירות בניגוד לפקודת הסמים המסוכנים.,קביעת הענישה הספציפית במסגרת המתחם
131,SH-20-11-22297-616,"לאחר שבית המשפט עיין בטיעוני התביעה בכתב; שמע טיעוני הצדדים על פה; שמע עדותם של עדי האופי מטעם ההגנה; עיין בראיות לעונש; ולאחר ששמע דברם האחרון של הנאשמים, גוזר בית המשפט על הנאשמים את העונשים כדלקמן:",סיכום
132,SH-20-11-22297-616,"26 חודשי מאסר בפועל, בניכוי ימי מעצרו בהתאם לרישומי שב""ס;",סיכום
133,SH-20-11-22297-616,"12 חודשי מאסר על תנאי למשך 3 שנים מהיום; והתנאי – שהנאשם לא יעבור עבירה מסוג פשע בניגוד לסעיף 144 לחוק העונשין, תשל""ז – 1977, או עבירה מסוג פשע, בניגוד לפקודת הסמים המסוכנים [נוסח חדש], תשל""ג – 1973;",סיכום
134,SH-20-11-22297-616,"6 חודשי מאסר על תנאי למשך 3 שנים מהיום; והתנאי – שהנאשם לא יעבור עבירה מסוג עוון בניגוד לסעיף 144 לחוק העונשין, תשל""ז – 1977,  או עבירה כלשהי בניגוד לסעיף 186 לאותו חוק, או עבירה בניגוד לפקודת הסמים המסוכנים [נוסח חדש], תשל""ג – 1973;",סיכום
135,SH-20-11-22297-616,"קנס בסך 12,000 ₪ או 75 ימי מאסר תמורתו.",סיכום
136,SH-20-11-22297-616,הקנס ישולם ב-12 שיעורים שווים ורצופים החל מיום 15.06.21  ובכל 15 לחודש שלאחר מכן.,סיכום
137,SH-20-11-22297-616,לא יועבר אחד התשלומים במועד – תעמוד היתרה לפירעון מידי;,סיכום
138,SH-20-11-22297-616,"סמים, נשק, ותחמושת – יושמדו, בחלוף תקופת הערעור.",סיכום
139,SH-20-11-22297-616,"6 חודשי מאסר על תנאי למשך 3 שנים מהיום; והתנאי – שהנאשם לא יעבור עבירה כלשהי בניגוד לסעיפים 144 או 186 לחוק העונשין, תשל""ז – 1977;",סיכום
140,SH-20-11-22297-616,"תחמושת – תושמד, בחלוף תקופת הערעור.",סיכום
141,SH-20-11-22297-616,"ניתנה היום, ט""ו אייר תשפ""א, 27 אפריל 2021, בנוכחות הצדדים.",סיכום
