,verdict,text,part
0,ME-24-08-23416-173,"חוק העונשין, תשל""ז-1977: סע'  25, 29, 32, 5, 40ז, 40ט(א), 144(א), 144(ב), 144(ב2), 144(ז), 40 יא, 4, 6, 40יג(א), 40יג(ב), 40יג(ג), 499(א)(1)",הנאשם 
1,ME-24-08-23416-173,"הנאשם, מועתז גנאים, הורשע ביום 5.12.24 על-סמך הודאתו במסגרת הסדר טיעון, בעבירות שנכללו בכתב-אישום מתוקן שהוגש נגדו, ואשר עניינן עבירות בנשק בניגוד לחוק העונשין, התשל""ז-1977 (להלן: ""חוק העונשין"" או ""החוק"") כדלקמן: רכישת נשק, נשיאתו והובלתו, בניגוד לסעיף 144(ב) רישא וסיפא לחוק; החזקת נשק – בניגוד לסעיף 144(א) רישא וסיפא לחוק.",גזר דין
2,ME-24-08-23416-173,הסדר הטיעון לא כלל הסכמה לעניין העונש שיוטל על הנאשם.,גזר דין
3,ME-24-08-23416-173,עובדות כתב האישום המתוקן,גזר דין
4,ME-24-08-23416-173,"בסוף שנת 2023, במועד שאינו ידוע במדויק, רכש הנאשם מאדם פלוני, רובה 'סער' מסוג M-16 ומחסנית תואמת, תמורת סכום של עשרות אלפי שקלים.",גזר דין
5,ME-24-08-23416-173,"לאחר שקיבל הנאשם את הרובה ואת המחסנית לידיו, הגיע לשטח מיוער הסמוך לסכנין, שם חפר בור באדמה והחביא אותם במקום מסתור אשר היה ידוע רק לו.",גזר דין
6,ME-24-08-23416-173,"ממועד זה, החזיק הנאשם את הרובה והמחסנית, במקום המסתור.",גזר דין
7,ME-24-08-23416-173,"כחודשיים לאחר מכן, רכש הנאשם מאדם פלוני, 13 מחסניות תואמות לרובה שרכש, וכן ארגז תחמושת צה""לי המכיל 200 כדורים מתאימים בקוטר 5.56 מ""מ כל זאת תמורת סכום כולל של כ-20,000 ₪.",גזר דין
8,ME-24-08-23416-173,"לאחר שקיבל לידיו הנאשם את המחסניות והתחמושת, הגיע למקום המסתור והחזיק גם בהם שם.",גזר דין
9,ME-24-08-23416-173,"במהלך שנת 2024, במועד שאינו ידוע במדויק, רכש הנאשם מאדם פלוני, כוונת המתאימה לרובה שבחזקתו, תמורת 4,500 ₪.",גזר דין
10,ME-24-08-23416-173,"באותו מועד, רכש הנאשם גם אפוד לחימה תמורת 2,000 ₪.",גזר דין
11,ME-24-08-23416-173,"לאחר שקיבל הנאשם את הכוונת והאפוד לידיו, הגיע אל מקום המסתור, שם חיבר את הכוונת אל הרובה והסתירם שם.",גזר דין
12,ME-24-08-23416-173,"באותו מועד, הטמין הנאשם את האפוד במקום המסתור, ביחד עם הרובה, המחסניות והתחמושת.",גזר דין
13,ME-24-08-23416-173,"בהמשך לכך, במהלך שנת 2024, במועד שאינו ידוע במדויק, הגיע הנאשם למקום המסתור, הוציא משם את הרובה עם הכוונת, המחסניות, התחמושת והאפוד, נשא והוביל אותם לביתו בסכנין, שם צילם פריטים אלה במספר תמונות.",גזר דין
14,ME-24-08-23416-173,"לאחר מכן, השאיר הנאשם את הפריטים בביתו, וביום שלאחר מכן נשא והוביל אותם בחזרה למקום המסתור.",גזר דין
15,ME-24-08-23416-173,"בא-כוחו המלומד של המאשימה, עו""ד בני פסקל, הגיש לעיוני תדפיס מידע פלילי בעניינו של הנאשם (סומן טעת/1); ממנו עולה כי הוא הורשע בעברו בשתי הרשעות ונגזר דינו: גזר-דין משנת 2016 בתחום עבירות בנשק, במסגרתו הוטלו עליו עונש מאסר בפועל (ריצה 51 חודשים) ומאסרים מותנים; גזר-דין משנת 2012 בגין עבירות אלימות שונות, איומים ועבירות נוספות, במסגרתו הוטלו עליו 6 חודשי מאסר לריצוי בדרך של עבודות שירות, מאסרים מותנים, צו מבחן, התחייבות ופיצוי לנפגע העבירה.",הראיות לעניין העונש
16,ME-24-08-23416-173,ההגנה לא הגישה מטעמה ראיות לעניין העונש.,הראיות לעניין העונש
17,ME-24-08-23416-173,"מטעמה של המאשימה, הגיש הפרקליט את טיעוניה לעניין העונש בכתב (סומנו טעת/2), והוסיף עליהם בעל-פה, במסגרת הדיון.",טיעונים לעניין העונש
18,ME-24-08-23416-173,"בטיעוניה, עמדה המאשימה על הערכים המוגנים שנפגעו כתוצאה מביצוען של העבירות: הגנה על שלום הציבור וביטחונו, הגנה על חיי אדם ורכוש.",טיעונים לעניין העונש
19,ME-24-08-23416-173,"כמו כן, עמדה המאשימה על הנסיבות המחמירות הקשורות בביצוע העבירה: חומרת המעשים לאור היותן של עבירות הנשק במדרג חומרה גבוה ביותר.",טיעונים לעניין העונש
20,ME-24-08-23416-173,"הדגישה את הצורך בהחמרת הענישה המוטלת בגין עבירות אלה, גם לנוכח מגמת הענישה שנקבעה בפסיקה ולאור חקיקת תיקון מס' 140 (הוראת-שעה), אשר הוארך תוקפו; התכנון שקדם לביצוע העבירות וההיערכות הפלילית הנרחבת, לרבות הכנה לפעולה משמעותית ובזמינות מיידית; סוג הנשק ששימש לביצוע העבירות הוא רובה 'סער' מסוג M-16, קרי תת-מקלע אוטומטי, שמידת הסכנה הצפויה ממנו היא גבוהה ביותר; הנאשם הצטייד באמצעים רבים, הכוללים את הנשק עצמו, אביזרים לנשק, תחמושת וציוד נלווה.",טיעונים לעניין העונש
21,ME-24-08-23416-173,"בעניין זה, הדגישה כי הנאשם הצטייד בכמות גדולה מאוד של תחמושת, ובאמצעים נוספים שמטרתם למקסם את מידת קטלניות הנשק; הנאשם פעל לאורך תקופה ותוך השקעת סכומי כסף משמעותיים, ובפועל עדיין ממשיך להחזיק בנשק, במקום המסתור; הנאשם נושא באחריות המלאה והבלעדית לביצוע העבירות; בבחינת הנזק שהיה צפוי להיגרם, טענה כי פוטנציאל הנזק הגלום במעשיו של הנאשם הוא גבוה ביותר, לאור זאת שמדובר בנשק התקפי, ולאור התחמושת הרבה והאביזרים המתאימים; ציינה כי הנאשם הינו בגיר, שבחר לבצע את העבירות ועשה זאת בצורה מודעת, מושכלת ומתוכננת; הנאשם שלט באופן מוחלט במעשיו ויכול היה לסור מהחלטתו בכל רגע נתון; טענה כי לא קיים סייג לאחריות פלילית או קרבה לסייג שכזה.",טיעונים לעניין העונש
22,ME-24-08-23416-173,"במסגרת טיעוניה, עמדה המאשימה על פסיקה, המתאימה לשיטתה לנסיבות המקרה, ועתרה למתחם עונש שנע בין 48 – 78 חודשי מאסר בפועל, לצד עונשים נלווים.",טיעונים לעניין העונש
23,ME-24-08-23416-173,"בבחינת הנסיבות שאינן קשורות לביצוע העבירה, צוין כי הנאשם הודה בעובדות כתב-האישום המתוקן בשלב מוקדם של ההליך וטרם שמיעת הראיות, ומשכך חסך בזמן שיפוטי יקר; הנאשם אינו קטין, אינו סובל מלקות כלשהי ואינו קרוב לסייג לאחריות פלילית.",טיעונים לעניין העונש
24,ME-24-08-23416-173,"כמו כן, הנאשם לא היה נתון במצוקה נפשית, ולא קדמה למעשיו התגרות כזאת או אחרת; צוין עברו הפלילי הכבד של הנאשם, הכולל, בין היתר, הרשעה בעבירות בנשק; הודגש כי הנשק נשוא תיק זה לא הוסגר עד היום לידי משטרת ישראל או לידי שירות הביטחון הכללי; עוד נטען, כי נסיבות המקרה דנן מצריכות הטלת ענישה אשר תכלול בגדרה הרתעה אישית לנאשם וגם את הרתעת הרבים.",טיעונים לעניין העונש
25,ME-24-08-23416-173,"לאור המתואר לעיל, ביקשה המאשימה לגזור את עונשו של הנאשם ברף הבינוני-עליון של המתחם המוצע על-ידה.",טיעונים לעניין העונש
26,ME-24-08-23416-173,"כמו כן, ביקשה להשית על הנאשם עונש מאסר על-תנאי לתקופה ארוכה ומשמעותית, וכן לחייבו בתשלום קנס כספי.",טיעונים לעניין העונש
27,ME-24-08-23416-173,"צוין כי הנאשם נעצר במסגרת תיק זה, ועד לתום ההליכים המשפטיים בעניינו.",טיעונים לעניין העונש
28,ME-24-08-23416-173,"מטעמה של ההגנה, השמיע בא-כוחו המלומד של הנאשם, עו""ד מאהר תלחמי, את טיעוני ההגנה לעונש בעל-פה, במסגרת הדיון.",טיעונים לעניין העונש
29,ME-24-08-23416-173,"בבחינת הנסיבות הקשורות בביצוע העבירות, נטען כי כלל לא נעשה שימוש בנשק, לא למטרות פליליות ולא למטרות ביטחוניות; עוד נטען, כי ""ההובלה"" היחידה שבוצעה הייתה למטרת החבאתו, ולאחר מכן גם לצורך צילום הנשק, הא ותו לא.",טיעונים לעניין העונש
30,ME-24-08-23416-173,צוין כי הנאשם לא הסתובב עם הנשק.,טיעונים לעניין העונש
31,ME-24-08-23416-173,"במסגרת טיעוניה, עמדה ההגנה על פסיקה המתאימה לשיטתה לנסיבות המקרה, וכן הגישה את פסקי-הדין אליהם הפנתה.",טיעונים לעניין העונש
32,ME-24-08-23416-173,"בנוסף, הפנתה ההגנה לפסקי-דין שציינה המאשימה בטיעוניה - באחד מהם נקבע מתחם עונש הולם שנע בין 26 – 38 חודשי מאסר בפועל; באחר נקבע מתחם עונש הולם שנע בין 24 – 50 חודשי מאסר בפועל.",טיעונים לעניין העונש
33,ME-24-08-23416-173,"בבחינת הנסיבות שאינן קשורות בביצוע העבירה, נטען: הנאשם הודה במעשיו בהזדמנות הראשונה ונטל אחריות עליהם; הנאשם הודה במעשים גם בפני בית-המשפט ובכך חסך זמן שיפוטי יקר ובהעדתם של עדי התביעה; נטען, כי לאור סיווג התיק תחילה כתיק ""בטחוני"", הוחזק הנאשם בתנאי מעצר קשים, ללא ביקורים וכן ללא ניכוי ימי המאסר מנהלי - התבקשתי להתחשב בכך בגזירת העונש.",טיעונים לעניין העונש
34,ME-24-08-23416-173,"לאור המפורט לעיל, ביקשה ההגנה לגזור על הנאשם 30 חודשי מאסר בפועל.",טיעונים לעניין העונש
35,ME-24-08-23416-173,"הנאשם פנה לבית-המשפט ומסר כי המצב במגזר הערבי בכי רע, לתחושתו אין מי שישמור עליו מהפשיעה, וכי ביצע את המעשים כדי לשמור על עצמו.",טיעונים לעניין העונש
36,ME-24-08-23416-173,"עוד תיאר את המצב בסביבתו כ""לא טוב"", וציין שהוא נוהג לשמוע בכל לילה על אירועים.",טיעונים לעניין העונש
37,ME-24-08-23416-173,"בהמשך לכך, השיב לשאלת בית-המשפט כי הוא אינו מוכן למסור את הנשק, וציין שכבן המגזר הערבי הוא אינו חש מוגן.",טיעונים לעניין העונש
38,ME-24-08-23416-173,"מעשיו של הנאשם דכאן מבטאים פגיעה חמורה בשלום הציבור, בשגרת חייו ובביטחונו.",דיון והכרעה
39,ME-24-08-23416-173,"רכישת נשק, תחמושת וציוד, נשיאתם והובלתם במרחב הציבורי, והחזקתם לאורך זמן – מחייבים תגובה עונשית הולמת, נוכח האינטרס הציבורי למנוע או לכל הפחות לצמצם, ככל הניתן, ביצוע מעשים מסוכנים שכאלה, שיש בהם כדי להוות איום על הציבור.",דיון והכרעה
40,ME-24-08-23416-173,"ככלל, בעת ביצוע מלאכת הענישה, העיקרון המנחה שנקבע במסגרת תורת הבניית שיקול-הדעת השיפוטי, הוא עקרון ההלימה: משמע, שימור יחס הולם בין חומרת מעשה העבירה בנסיבותיו ומידת אשמו של הנאשם - ובין סוג העונש המוטל עליו ומידתו.",דיון והכרעה
41,ME-24-08-23416-173,"על מנת לשמר יחס זה, עובר לקביעת העונש יש לשרטט מתחם עונש הולם, תוך התחשבות בערך החברתי שנפגע, במידת הפגיעה בו, במדיניות הענישה הנוהגת, ובנסיבות הקשורות בביצוע העבירות.",דיון והכרעה
42,ME-24-08-23416-173,"מכאן, לאחר קביעת המתחם, וככל שלא מצא לנכון בית-המשפט לסטות הימנו מטעמים של שיקולי שיקום או של הגנה על הציבור, ייקבע העונש המתאים לנאשם, בשים לב לנסיבותיו האישיות ולנתונים נוספים, שאינם קשורים בביצוע העבירות.",דיון והכרעה
43,ME-24-08-23416-173,"בכל הנוגע לערכים החברתיים המוגנים שנפגעו כפועל יוצא ממעשיו של נאשם זה, הרי שהדברים מובנים מאליהם: הרוכש, המחזיק, הנושא והמוביל נשק בלא-רשות על-פי דין - פוגע בראש ובראשונה בביטחון המדינה, במנגנוני שלטונה ובביטחון הציבור, הנחשף לסכנה ממשית לשלמות גופו, נפשו ורכושו.",דיון והכרעה
44,ME-24-08-23416-173,"בבחינת מעשי הנאשם, סבור אני כי הפגיעה בערכים אלו היא גבוהה.",דיון והכרעה
45,ME-24-08-23416-173,"בהקשרן של עבירות הנשק המיוחסות לנאשם, אזכיר, כי במסגרתו של תיקון מס' 140 לחוק העונשין [(תיקון מס' 140 - הוראת שעה), התשפ""ב-2021, ס""ח 2938] הבא לידי ביטוי בסעיף 144(ז) לחוק, עוגנו עונשים מזעריים בכל הנוגע לעבירות שעניינן החזקה, הובלה או סחר בנשק שלא-כדין.",דיון והכרעה
46,ME-24-08-23416-173,"התיקון הנ""ל מבקש לשקף את החומרה אותה יש לייחס לתופעה בה עסקינן, ואת הצורך המובהק להילחם בה מלחמת חורמה בלתי מתפשרת.",דיון והכרעה
47,ME-24-08-23416-173,"הוראה זו נכנסה לתוקפה ביום 8.12.21, ותחולתה עוגנה בחוק למשך שלוש שנים, קרי הוראה זו נכנסה לתוקפה טרם ביצוען של העבירות מושא כתב-האישום דכאן, וביצוען של העבירות על-ידי הנאשם נעשה בתקופה בה הוראה זו חלה.",דיון והכרעה
48,ME-24-08-23416-173,"עוד יצוין, כי ביום 9.1.25 הוארך תוקפה של הוראה זו עד ליום 31.12.26, ולפיכך - הוראה זו חלה על עניינו של הנאשם דכאן.",דיון והכרעה
49,ME-24-08-23416-173,"על מנת לשרטט כדבעי את מתחם העונש ההולם לאירוע זה, עיינתי בפסיקה רחבה העוסקת בעבירות שעניינן רכישה, נשיאה, הובלה והחזקת נשק.",דיון והכרעה
50,ME-24-08-23416-173,"נמצאתי למד, כי בשנים האחרונות חלה אט-אט מגמת החמרה בענישה, הבאה לידי ביטוי בפסיקת הערכאות השונות הנוגעת לעבירות אלו.",דיון והכרעה
51,ME-24-08-23416-173,"בל נשכח, כי במסגרתו של תיק זה אין עבירת נשיאת הנשק ניצבת לבדה, אלא מצטרפת לעבירות נוספות אותן ביצע הנאשם – רכישת הנשק והחזקתו ובנוסף לכך רכישה, החזקה והובלה של אביזרים מתאימים וציוד נלווה.",דיון והכרעה
52,ME-24-08-23416-173,המדובר בשורה של עבירות שתכליתן היא ברורה.,דיון והכרעה
53,ME-24-08-23416-173,"בבואי לגבש את מתחם העונש ההולם, אתן את הדעת לנסיבות הקשורות בביצוע העבירה, מאלו המנויות בסעיף 40ט(א) לחוק העונשין.",דיון והכרעה
54,ME-24-08-23416-173,"משכך, אפרט את אותן הנסיבות אשר יש להתחשב בקיומן:",דיון והכרעה
55,ME-24-08-23416-173,"עסקינן ברכישה, החזקה, נשיאה והובלה של רובה 'סער' מסוג M16 שהינו כלי נשק התקפי, אוטומטי וקטלני.",דיון והכרעה
56,ME-24-08-23416-173,"הנאשם טרח ועמל לשדרגו בעצם הוספת הכוונת שרכש; בנוסף לרכישת הנשק והכוונת - המדובר גם ברכישה, החזקה, נשיאה והובלה של 14 מחסניות בסך-הכול, 200 כדורי תחמושת מתאימים ואפוד.",דיון והכרעה
57,ME-24-08-23416-173,"רכישת פריטים אלה מעידה באופן ברור על כוונותיו; חלקו של הנאשם בביצוע העבירות הוא בלעדי ואחריותו הינה מוחלטת; הנאשם יכול והיה צריך להימנע מביצוען של העבירות; אין בנמצא כל סייג לאחריות פלילית בהקשר זה הנזקף להגנתו; למעשים אלו קדם תכנון מקדים הבא לידי ביטוי בהתארגנותו בהשגת הנשק, התחמושת והציוד הנלווה להם, לרבות יצירת קשר עם גורמים שונים; הנאשם ביצע את הנשיאה וההובלה מספר פעמים; הנאשם החזיק בנשק לאורך תקופה של מספר חודשים – והוא מחזיק בו גם כיום [לנסיבה זו אתייחס בהמשך].",דיון והכרעה
58,ME-24-08-23416-173,"לאור המקובץ, סבור אני כי יש לקבוע מתחם עונש הולם הנע בין 48 – 78 חודשי מאסר בפועל, זאת לצד עונשים נלווים.",דיון והכרעה
59,ME-24-08-23416-173,"משנקבע מתחם הענישה, בשלה השעה להגדיר את העונש המדויק שיוצב בתוככי מתחם הענישה, תוך התחשבות באותן נסיבות שאינן קשורות בביצוע העבירה, מהמנויות בסעיף 40 יא לחוק העונשין:",דיון והכרעה
60,ME-24-08-23416-173,"כמפורט לעיל, לנאשם עבר פלילי מכביד; הנאשם הורשע בשתי הרשעות, הכוללות מספר רב של עבירות אותן ביצע, כאשר בגין הרשעות אלה, נגזרו עליו עונשי מאסר: גזר-דין משנת 2016 שעניינו עבירות בנשק (עבירות דומות לעבירות שבוצעו בתיק זה), וגזר-דין משנת 2012, שעניינו עבירות אלימות וגרימת חבלות, תוך שימוש בנשק, ולצד איומים ובריחה ממשמורת חוקית.",דיון והכרעה
61,ME-24-08-23416-173,"לאור האמור, הרי לנו אדם שאינו מורתע מהחוק, ובחר לבצע, בהזדמנויות שונות, עבירות חמורות מאוד.",דיון והכרעה
62,ME-24-08-23416-173,"לזכותו של הנאשם ייאמר כי הוא נטל אחריות על מעשיו; יש לזקוף לזכותו את החיסכון בזמן השיפוטי היקר, אשר נגזר מהודאתו ומההגעה להסדר הטיעון;",דיון והכרעה
63,ME-24-08-23416-173,"בנוסף לאמור לעיל, נוכח התנהגותו המסוכנת של הנאשם, סברתי כי בהחלט יש מקום להכליל בגדרי מתחמי הענישה את השיקול שעניינו בהרתעת הרבים (בהתאם לסעיף 40ז לחוק); תוך העברת מסר לציבור הרחב שהתנהגות דומה שכזו אינה מקובלת במחוזותינו.",דיון והכרעה
64,ME-24-08-23416-173,"לאחר ששקלתי את כל השיקולים הרלוונטיים לכך, מצאתי להטיל על הנאשם עונשים כדלקמן:",סוף דבר
65,ME-24-08-23416-173,"60 חודשי מאסר לריצוי בפועל, מיום מעצרו.",סוף דבר
66,ME-24-08-23416-173,"12 חודשי מאסר על-תנאי, שלא יעבור במשך שלוש שנים, עבירת נשק מסוג פשע.",סוף דבר
67,ME-24-08-23416-173,"6 חודשי מאסר על-תנאי, שלא יעבור במשך שלוש שנים, עבירת נשק מסוג עוון.",סוף דבר
68,ME-24-08-23416-173,"קנס בסך 5,000 ₪ או 25 ימי מאסר תמורתו.",סוף דבר
69,ME-24-08-23416-173,הקנס ישולם עד יום 1.5.2025.,סוף דבר
70,ME-24-08-23416-173,"תשומת לב הנאשם לכך שיש לשלם את הקנס לחשבון המרכז לגביית קנסות, אגרות והוצאות ברשות האכיפה והגבייה החל מחלוף 3 ימים מיום מתן גזר – הדין באחת הדרכים הבאות:",סוף דבר
71,ME-24-08-23416-173,בכרטיס אשראי – באתר המקוון של רשות האכיפה והגבייה WWW.ECA.GOV.IL;,סוף דבר
72,ME-24-08-23416-173,אמצעות מוקד שירות טלפוני בשירות עצמי (מרכז גבייה) במספר הטלפון +35592 או 073-2055000.,סוף דבר
73,ME-24-08-23416-173,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,סוף דבר
74,ME-24-08-23416-173,"54678313ניתן היום,  י""ג אדר תשפ""ה, 13 מרץ 2025, במעמד הצדדים.",סוף דבר
