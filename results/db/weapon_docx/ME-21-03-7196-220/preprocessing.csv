,verdict,text,part
0,ME-21-03-7196-220,"באמצעות פרקליטות מחוז ירושלים (פלילי),",מדינת ישראל
1,ME-21-03-7196-220,עמאד אחליל,נגד
2,ME-21-03-7196-220,אחמד אגנימאת,נגד
3,ME-21-03-7196-220,"חוק העונשין, תשל""ז-1977: סע'  31, 144(ב), 144(ב2), 340א(א), 340א(ב)(1)","



הנאשמים"
4,ME-21-03-7196-220,"הנאשמים הורשעו על פי הודאתם שניתנה במסגרת הסדר טיעון, בעבירות שיוחסו להם בכתבי האישום המתוקנים.",הכרעת הדין
5,ME-21-03-7196-220,"כתב אישום אחד מתייחס לנאשמים 1, 3 ו-4 שהודו בטרם נשמעו הוכחות, וכתב אישום אחר מתייחס לנאשם 2 שהגיע להסדר עם המאשימה לאחר שנשמעה חלק מפרשת התביעה.",הכרעת הדין
6,ME-21-03-7196-220,כתב האישום המתוקן כולל חמישה אישומים:,הכרעת הדין
7,ME-21-03-7196-220,"במסגרת האישום הראשון הורשעו נאשמים 1 ו-3 בעבירה של סחר בנשק לפי סעיף 144(ב2) לחוק העונשין, התשל""ז-1977 (להלן: ""החוק"") ובעבירה של נשיאת נשק ותחמושת לפי סעיף 144(ב) רישא וסיפא לחוק.",הכרעת הדין
8,ME-21-03-7196-220,נאשם 1 הורשע גם בעבירה של ירי מנשק חם לפי סעיף 340א(א) לחוק.,הכרעת הדין
9,ME-21-03-7196-220,במסגרת האישום השני הורשע נאשם 1 בעבירה של סחר בנשק לפי סעיף 144(ב2) לחוק; בעבירה של נשיאת נשק ותחמושת לפי סעיף 144(ב) רישא וסיפא לחוק; ובעבירה של ירי מנשק חם לפי סעיף 340א(ב)(1) לחוק.,הכרעת הדין
10,ME-21-03-7196-220,"נאשם 4, בנו של נאשם 1, הורשע בעבירה של סיוע לסחר בנשק לפי סעיפים 144(ב2) ו-31 לחוק.",הכרעת הדין
11,ME-21-03-7196-220,במסגרת האישום השלישי (שהוא למעשה האירוע שבאישום השישי שבכתב האישום המתוקן בעניינו של נאשם 2) הורשעו נאשמים 1 ו-2 בעבירה של סחר בנשק לפי סעיף 144(ב2) לחוק.,הכרעת הדין
12,ME-21-03-7196-220,במסגרת האישום הרביעי (שהוא למעשה האירוע שבאישום השביעי שבכתב האישום המתוקן בעניינו של נאשם 2) הורשעו נאשמים 1 ו-2 בעבירה של סחר בנשק לפי סעיף 144(ב2) לחוק; בעבירה של נשיאה והובלת נשק ותחמושת לפי סעיף 144(ב) לחוק; ובעבירה של ירי מנשק חם לפי סעיף 340א(א) לחוק.,הכרעת הדין
13,ME-21-03-7196-220,"במסגרת האישום החמישי (שהוא למעשה האירוע שבאישום השמיני שבכתב האישום המתוקן בעניינו של נאשם 2) הורשעו נאשמים 1, 2 ו–4 בעבירות של סחר בנשק לפי סעיף 144(ב2) לחוק; ובעבירה של נשיאת והובלת נשק ותחמושת לפי סעיף 144(ב) לחוק.",הכרעת הדין
14,ME-21-03-7196-220,"נאשם 2 גם הורשע, במסגרת אישום זה, בעבירה של ירי מנשק חם לפי סעיף 340א(א) לחוק.",הכרעת הדין
15,ME-21-03-7196-220,"להשלמת התמונה יצוין, כי נאשם 5, בן נוסף של נאשם 1, הורשע גם הוא על פי הודאתו במסגרת הסדר טיעון בעבירה של סיוע לסחר בנשק לפי סעיפים 144(ב2) ו-31 לחוק בשל חלקו באישום השלישי, וביום 20.10.21 הושת עליו עונש מאסר שחפף את תקופת מעצרו, היינו מיום 24.02.21 ועד ליום 20.10.21, לאחר אימוץ הסכמת הצדדים לעונש, לצד 12 חודשי מאסר על תנאי וקנס בסך של 1,500 ₪.",הכרעת הדין
16,ME-21-03-7196-220,"כתב האישום מגולל אפוא, חמישה אירועים של עסקאות בנשק.",הכרעת הדין
17,ME-21-03-7196-220,"כל העסקאות בוצעו מול ""סוכן"" מטעם משטרת ישראל, אשר בינו לבין נאשם 1 קיימת היכרות של כ-20 שנה.",הכרעת הדין
18,ME-21-03-7196-220,להלן פירוט נסיבות ביצוע העבירות כפי שהן מפורטות בכתבי האישום המתוקנים בהם הודו הנאשמים.,הכרעת הדין
19,ME-21-03-7196-220,"באישום הראשון צוין, כי כשבועיים וחצי לפני יום 6.10.20 התקשר הסוכן לנאשם 1 והתעניין ברכישת אקדח.",הכרעת הדין
20,ME-21-03-7196-220,"לאחר תיאום טלפוני, השניים נפגשו ביום 23.09.20 ברכבו של הסוכן.",הכרעת הדין
21,ME-21-03-7196-220,"הסוכן ביקש לקנות אקדח 9 מ""מ ארוך ונאשם 1 הסכים לכך והציע לסוכן אקדח 9 מ""מ עם מחסנית המכילה 14 כדורים.",הכרעת הדין
22,ME-21-03-7196-220,"בנוסף, הציע נאשם 1 לסוכן, אקדח 9 מ""מ ארוך תמורת 33,000 ₪.",הכרעת הדין
23,ME-21-03-7196-220,"ואולם, המשא ומתן ביניהם אודות המחיר לא צלח, וסוכם כי נאשם 1 ימצא אקדח אחר עבור הסוכן.",הכרעת הדין
24,ME-21-03-7196-220,ביום 30.09.20 הודיע נאשם 1 לסוכן כי מצא עבורו אקדח.,הכרעת הדין
25,ME-21-03-7196-220,"השניים נפגשו ונאשם 1 הציע לסוכן אקדח 9 מ""מ ארוך עם מחסנית המכילה 14 כדורים תמורת 35,000 ₪.",הכרעת הדין
26,ME-21-03-7196-220,הסוכן ביקש להוזיל את המחיר אולם בדיקה שערך נאשם 1 מול אדם שזהותו אינה ידועה הביאה לתשובה שלילית.,הכרעת הדין
27,ME-21-03-7196-220,"בשלב זה, הציע נאשם 1 לסוכן, שני אקדחים חלופיים בעלות של 34,000 ₪ ו-33,000 ₪.",הכרעת הדין
28,ME-21-03-7196-220,ואולם גם משא ומתן זה לא צלח.,הכרעת הדין
29,ME-21-03-7196-220,ביום 4.10.20 הודיע נאשם 1 לסוכן כי מצא עבורו אקדח נוסף.,הכרעת הדין
30,ME-21-03-7196-220,"שוב נפגשו השניים והפעם הציע נאשם 1 לסוכן אקדח 9 מ""מ במחיר של 32,000 ₪.",הכרעת הדין
31,ME-21-03-7196-220,השניים קבעו להוציא את העסקה לפועל למחרת.,הכרעת הדין
32,ME-21-03-7196-220,"ואכן ביום 5.10.20 נפגשו השניים, נכנסו לרכב בו ישב נאשם 3 ונסעו לכיוון הכפר צוריף.",הכרעת הדין
33,ME-21-03-7196-220,במהלך הנסיעה הוציא נאשם 3 מבין כסאות הרכב אקדח חצי אוטומטי ומסר אותו יחד עם שני כדורים לנאשם 1.,הכרעת הדין
34,ME-21-03-7196-220,הסוכן מסר שלושה כדורים נוספים לנאשם 1 וזה האחרון טען את האקדח וירה שלושה כדורים מחלון הרכב.,הכרעת הדין
35,ME-21-03-7196-220,"נאשם 1 הבטיח לסוכן כי יספק לו בערבו של יום 25 כדורים ומסר את האקדח לסוכן תמורת 32,000 ₪.",הכרעת הדין
36,ME-21-03-7196-220,הסוכן ביקש מנאשם 1 עמלת תיווך ונאשם 1 הסכים והודיע על כך לנאשם 3 אשר הסכים לכך בתנאי שלא ייגרע מרווחיו שלו.,הכרעת הדין
37,ME-21-03-7196-220,נאשם 1 החזיר לסוכן 500 ₪ והשלושה נסעו חזרה.,הכרעת הדין
38,ME-21-03-7196-220,ביום 16.10.20 הודיע נאשם 1 לסוכן כי הכדורים מוכנים והם אכן נמסרו לסוכן על-ידי נאשם 1 בהמשך היום.,הכרעת הדין
39,ME-21-03-7196-220,"באישום השני נטען, כי ביום 23.11.20 סיכמו נאשם 1 והסוכן להיפגש למחרת היום.",הכרעת הדין
40,ME-21-03-7196-220,"בפגישה אשר נערכה ברכבו של הסוכן התעניין הלה ברכישת אקדח 9 מ""מ נוסף עבור אדם אחר שביקש אותו בקשר לסכסוך פעיל.",הכרעת הדין
41,ME-21-03-7196-220,לשם קידום העסקה ניסה נאשם 1 ליצור קשר עם נאשם 3 ללא הצלחה.,הכרעת הדין
42,ME-21-03-7196-220,נאשם 1 והסוכן סיכמו כי ידברו בהמשך היום.,הכרעת הדין
43,ME-21-03-7196-220,"ואכן בשעות הערב, הודיע נאשם 1 לסוכן כי השיג עבורו אקדח.",הכרעת הדין
44,ME-21-03-7196-220,"לאחר משא ומתן הסכימו הצדדים כי מחירו של האקדח יעמוד על סך של 32,000 ₪.",הכרעת הדין
45,ME-21-03-7196-220,"בהמשך לכך, ביום 26.11.20 פגש הסוכן את נאשם 4 וזה הסיע אותו לחממה בה המתינו להם נאשמים 1 ו-2.",הכרעת הדין
46,ME-21-03-7196-220,"בשלב זה מסר הסוכן לנאשם 1 ארבעה כדורים, נאשם 1 הוציא מכיסו אקדח חצי אוטומטי, טען את הכדורים וירה פעמיים באוויר.",הכרעת הדין
47,ME-21-03-7196-220,"לבקשת נאשם 1, מסר לו נאשם 4 שקית ובתוכה בד, נאשם 1 הכניס את האקדח לתוך השקית ומסר אותה לסוכן תמורת סך של 32,000 ₪ שהעביר לו הסוכן.",הכרעת הדין
48,ME-21-03-7196-220,נאשמים 1 ו-2 ספרו את הכסף במקום.,הכרעת הדין
49,ME-21-03-7196-220,"הסוכן ביקש להפחית 1,000 ₪ מהמחיר, אך נאשם 1 סירב לכך.",הכרעת הדין
50,ME-21-03-7196-220,"בהמשך לכך, הציג נאשם 2 לסוכן רובה צלפים עם כוונת המסוגל לירות כדורים בודדים התואמים לכדורי נשק מסוג M16 שהיה ברכבו.",הכרעת הדין
51,ME-21-03-7196-220,"נאשם 2 דרך את הרובה, והוא ונאשם 1 הציעו לסוכן לרכוש אותו.",הכרעת הדין
52,ME-21-03-7196-220,"הסוכן השיב כי אינו מעוניין בכך, ועל כן נאשם 4 הסיע את הסוכן בחזרה.",הכרעת הדין
53,ME-21-03-7196-220,"באישום השלישי צוין, כי ביום 30.11.20 פגש הסוכן את נאשם 1 וביקש ממנו לרכוש את רובה הצלפים הנזכר לעיל באישום השני.",הכרעת הדין
54,ME-21-03-7196-220,נאשם 1 הודיע לסוכן שימכור לו נשק זהה.,הכרעת הדין
55,ME-21-03-7196-220,"בשעות הערב של אותו היום התקשר נאשם 1 לסוכן והציע לו את הרובה תמורת סך של 35,000 ₪.",הכרעת הדין
56,ME-21-03-7196-220,"לאחר משא ומתן הגיעו הצדדים, ביום 13.12.20, להסכמה על תמורה בסך של  32,000 ₪.",הכרעת הדין
57,ME-21-03-7196-220,"בהמשך לכך, ביום 17.12.20 נפגשו הסוכן ונאשם 1, ונסעו ברכבו של נאשם 1 לחממה.",הכרעת הדין
58,ME-21-03-7196-220,"בדרך התעניין הסוכן בהרכבת כוונת לנשק M16 ונאשם 1 הציע לסוכן לעשות זאת תמורת 12,000 ₪.",הכרעת הדין
59,ME-21-03-7196-220,עם הגעתם לחממה פתח נאשם 5 את שער הכניסה למתחם והשלושה נכנסו פנימה.,הכרעת הדין
60,ME-21-03-7196-220,"במקום נכח נאשם 2 שהראה לסוכן רובה בריחי, מחסנית תואמת המכילה כדורים ושקית שבתוכה כדורים נוספים.",הכרעת הדין
61,ME-21-03-7196-220,הסוכן ביקש לבדוק את הרובה.,הכרעת הדין
62,ME-21-03-7196-220,נאשם 2 הכניס את מחסנית לרובה וירה כדור אחד.,הכרעת הדין
63,ME-21-03-7196-220,"הסוכן מסר לנאשמים 1 ו-2 סך של 32,000 ₪.",הכרעת הדין
64,ME-21-03-7196-220,בשלב זה התפצלו הארבעה לשתי קבוצות וקבעו להיפגש בחניון.,הכרעת הדין
65,ME-21-03-7196-220,הסוכן ונאשם 1 נסעו ברכב אחד ונאשמים 2 ו-5 נסעו ברכב אחר בו הובילו את הנשק.,הכרעת הדין
66,ME-21-03-7196-220,"ביום 20.12.20 התקשר נאשם 1 לסוכן כדי לקדם את עסקת התקנת הכוונת על נשק מסוג M16, והסוכן השיב כי יעמוד אתו בקשר בעניין זה.",הכרעת הדין
67,ME-21-03-7196-220,"באישום הרביעי צוין, כי בהמשך לאישום השלישי, עמדו הסוכן ונאשם 1 בקשר לצורך התקנת הכוונת, כאשר נאשם 1 התקשר מספר פעמים לסוכן במטרה לקדם את העסקה.",הכרעת הדין
68,ME-21-03-7196-220,"ואכן, ביום 12.01.21 נפגשו הסוכן ונאשמים 1 ו-2, והסוכן ביקש להמיר נשק מסוג ""איירסופט"" לנשק שבכוחו לירות כדורים בקוטר של 5.56.",הכרעת הדין
69,ME-21-03-7196-220,"מספר ימים לאחר מכן, עמד נאשם 1 בקשר עם הסוכן והודיע לו כי החלפת הקנה יקרה מדי ועל כן הציע לו לרכוש נשק מסוג M16 במקומו.",הכרעת הדין
70,ME-21-03-7196-220,"נאשם 1 הציע לסוכן במעמד זה לקנות נשק מסוג ""קלצ'ניקוב"" וסוכם כי הסוכן יעדכן אותו בעניין זה.",הכרעת הדין
71,ME-21-03-7196-220,"ביום 20.01.21 נפגשו הסוכן ונאשם 1 וזה הציע לסוכן נשק מסוג M16 עם כוונת במחיר של 38,000 ₪.",הכרעת הדין
72,ME-21-03-7196-220,הסוכן ביקש כי נאשם 2 יהיה נוכח בעסקה לצורך בדיקת הנשק.,הכרעת הדין
73,ME-21-03-7196-220,"נאשם 1 התקשר לנאשם 2 ושאל אותו אודות הנשק, ונאשם 2 הבהיר כי הוא יהיה נוכח ויבדוק את הנשק.",הכרעת הדין
74,ME-21-03-7196-220,"ואכן, ביום 21.01.21 נפגשו הסוכן ונאשמים 1 ו-2, ונסעו לחממה.",הכרעת הדין
75,ME-21-03-7196-220,"עם הגעתם הוציא נאשם 1 נשק דמוי רובה סער מסוג M16 הכולל מכלול וקנה תקניים, שחוברה לו כוונת, ומסר אותו לנאשם 2.",הכרעת הדין
76,ME-21-03-7196-220,נאשם 2 הסביר לסוכן על הרובה והשלושה נסעו לכיוון ההרים לבדיקתו.,הכרעת הדין
77,ME-21-03-7196-220,"נאשם 2 ירה כדור אחד לבקשת הסוכן, פרק את הנשק ומסר אותו לסוכן יחד עם מחסנית ושקית המכילה 16 כדורים, תמורת 38,000 ₪ שמסר לו הסוכן.",הכרעת הדין
78,ME-21-03-7196-220,"בפגישה שהתקיימה בין הסוכן לנאשם 1 ביום 14.02.21 הציע נאשם 1 לסוכן לקנות רובה M16  בעלות של 60,000 ₪ עם אפשרות להוספת כוונת בעלות של 5,000 ₪ נוספים, או רובה קלצ'ניקוב בעלות של 40,000 ₪.",הכרעת הדין
79,ME-21-03-7196-220,השניים סיכמו לעמוד בקשר בעניין.,הכרעת הדין
80,ME-21-03-7196-220,"ואכן, בפגישה שהתקיימה ביניהם ביום 21.02.21, ולאחר משא ומתן הגיעו הצדדים להסכמה על מחיר של 41,000 ₪.",הכרעת הדין
81,ME-21-03-7196-220,הסוכן אישר כי נאשם 2 יהיה נוכח במעמד העסקה לבדיקת הנשק וכי הוא אחד השותפים לעסקה.,הכרעת הדין
82,ME-21-03-7196-220,בהמשך לכך ביום 23.02.21 הגיע הסוכן לחניון המוסכם.,הכרעת הדין
83,ME-21-03-7196-220,נאשם 4 נכנס לרכב הסוכן והכווין אותו למקום בו המתינו נאשמים 1 ו-2.,הכרעת הדין
84,ME-21-03-7196-220,הסוכן ונאשם 4 הצטרפו לרכב בו שהו נאשמים 1 ו-2 והחלו בנסיעה.,הכרעת הדין
85,ME-21-03-7196-220,בשלב מסוים ירדו הארבעה מהרכב ונכנסו למערה.,הכרעת הדין
86,ME-21-03-7196-220,במערה ירה נאשם 2 כדור אחד ומסר את הרובה לנאשם 4.,הכרעת הדין
87,ME-21-03-7196-220,"הארבעה חזרו לרכב נסעו חזרה לחניון, הסוכן ונאשם 1 הלכו לכיוון רכבו של הסוכן בו הוא השאיר את הכסף ובשלב זה נעצרו הנאשמים על-ידי המשטרה.",הכרעת הדין
88,ME-21-03-7196-220,"בטיעוניו לעונש עמד ב""כ המאשימה, עו""ד עציון, על הערכים המוגנים שנפגעו ממעשי הנאשמים, על השכיחות הרבה של עבירות נשק, והצורך בהחמרת הענישה, כפי שהדבר בא לידי ביטוי בתיקון 140 לחוק העונשין, שקובע עונשי מינימום בחלק מעבירות הנשק, שאף שהתיקון אינו חל במקרה זה הוא מלמד על המגמה של המחוקק בהחמרת הענישה; וכפי שהדבר בא לידי ביטוי בפסיקת בית המשפט העליון, והוא תמך טיעוניו בפסיקה.","טיעוני ב""כ הצדדים"
89,ME-21-03-7196-220,"לדבריו, העובדה שבפועל כלי הנשק נמכרו לסוכן משטרה אין בה להפחית במאומה מחומרת המעשים, שכן הנאשמים לא היו מודעים לכך.","טיעוני ב""כ הצדדים"
90,ME-21-03-7196-220,"לטענת ב""כ המאשימה יש לקבוע מתחם עונש נפרד לכל אחד מהאישומים, הגם שבכל האישומים הסחר נעשה מול אותו סוכן, זאת נוכח המועדים השונים.","טיעוני ב""כ הצדדים"
91,ME-21-03-7196-220,"ב""כ המאשימה הציג מספר גזרי דין שניתנו בעבירות נזק בנסיבות דומות, או בנסיבות שונות אך שניתן לגזור מהן את העונש ההולם למקרה זה.","טיעוני ב""כ הצדדים"
92,ME-21-03-7196-220,"באשר לנאשם 1 ציין ב""כ המאשימה את חלקו המרכזי במכלול האישומים.","טיעוני ב""כ הצדדים"
93,ME-21-03-7196-220,"את העובדה כי הוא היה זה שהיה בקשר עם הסוכן, וכי הוא זה שביצע את הירי לבדיקת כלי הנשק באישומים הראשון והשני.","טיעוני ב""כ הצדדים"
94,ME-21-03-7196-220,"כפי שעולה ממכלול האישומים, נאשם זה לא חדל מליזום קשר עם הסוכן ולהניע אותו לרכוש כלי נשק נוספים.","טיעוני ב""כ הצדדים"
95,ME-21-03-7196-220,"בהמשך לכך, טען ב""כ המאשימה למתחם עונש הולם לנאשם זה בכל אחד מהאישומים הראשון והשני, מאסר בפועל שנע משלוש ועד שבע שנים לצד ענישה נלווית, בשים לב שמדובר בסחר באקדחים.","טיעוני ב""כ הצדדים"
96,ME-21-03-7196-220,"מתחם העונש ההולם לנאשם זה באישום השלישי, בו מדובר בסחר ברובה M16 כולל תחמושת מתאימה ותוך ביצוע ירי לבדיקת כלי הנשק, עתר ב""כ המאשימה למתחם עונש הנע מארבע לשמונה שנות מאסר, ובדומה גם באישום החמישי.","טיעוני ב""כ הצדדים"
97,ME-21-03-7196-220,"לגבי האישום הרביעי, החמור ביותר, הכולל סחר ברובה M16, תחמושת וכוונת ותוך ביצוע ירי לבדיקת הנשק, טען ב""כ המאשימה למתחם עונש הולם הנע מחמש לתשע שנות מאסר.","טיעוני ב""כ הצדדים"
98,ME-21-03-7196-220,"באשר לנסיבות שאינן קשורות לביצוע העבירה נטען כי ככלל בשים לב לערכים המוגנים והצורך בהחמרת הענישה, יש לתת משקל נמוך יחסית לנסיבות האישיות של הנאשמים.","טיעוני ב""כ הצדדים"
99,ME-21-03-7196-220,"הוא הדגיש את עברו הפלילי של נאשם 1 הכולל עבירות נשק, עבירות אלימות ועבירות רכוש, שהאחרונה שבהן נעברה על ידו לפני כעשור.","טיעוני ב""כ הצדדים"
100,ME-21-03-7196-220,"הוא עתר להשית על נאשם זה עונש מאסר בפועל לתקופה של תשעה שנים, לצד מאסר על תנאי וקנס.","טיעוני ב""כ הצדדים"
101,ME-21-03-7196-220,"באשר לנאשם 2 ציין ב""כ המאשימה כי הוא היה שותף לנאשם 1 בשלושה אישומים המתייחסים לתתי מקלע ולרובה קלצ'ניקוב שפוטנציאל הנזק שלהם גבוה מאוד.","טיעוני ב""כ הצדדים"
102,ME-21-03-7196-220,"כלי הנשק נמכרו עם תחמושת תואמת ולעיתים אף עם אביזרים נלווים, כוונות וכיוצ""ב.","טיעוני ב""כ הצדדים"
103,ME-21-03-7196-220,בשתי הזדמנויות הוא זה שבדק את כלי הנשק וירה בהם.,"טיעוני ב""כ הצדדים"
104,ME-21-03-7196-220,"בהמשך לכך טען ב""כ המאשימה למתחם עונש הולם לנאשם זה של שלוש עד שבע שנות מאסר באישום השלישי (הוא השישי בכתב האישום המתוקן בעניינו), ולמתחם של חמש עד תשע שנות מאסר לכל אחד מהאישומים הרביעי והחמישי (השביעי והשמיני בכתב האישום המתוקן בעניינו), לצד עונשי מאסר על תנאי וקנס.","טיעוני ב""כ הצדדים"
105,ME-21-03-7196-220,"באשר לנסיבות שאינן קשורות לביצוע העבירה ציין ב""כ המאשימה את עברו הפלילי הגם שאינו רלוונטי לעבירות בהן הורשע עתה, ואת העובדה כי הסדר הטיעון עמו נכרת רק לאחר שמיעת חלק לא מבוטל מפרשת התביעה.","טיעוני ב""כ הצדדים"
106,ME-21-03-7196-220,"הוא עתר להשית על נאשם זה עונש של שש שנות מאסר, מאסר על תנאי וקנס.","טיעוני ב""כ הצדדים"
107,ME-21-03-7196-220,באשר לנאשם 3 עתרו הצדדים לעונש מוסכם הכולל שנתיים מאסר בפועל לצד מאסר על תנאי וקנס.,"טיעוני ב""כ הצדדים"
108,ME-21-03-7196-220,"ב""כ המאשימה ציין כי מדובר בעונש הולם בשים לב למיוחס לנאשם זה במסגרת האישום הראשון – עבירה אחת של חסר בנשק ועבירה אחת של נשיאת נשק ותחמושת, שעה שמדובר באקדח; בשים לב לחלקו של נאשם זה באירוע; ובשים לב לעברו הפלילי הכולל הרשעה אחת משנת 2008 בעבירה של יידוי אבנים.","טיעוני ב""כ הצדדים"
109,ME-21-03-7196-220,"באשר לנאשם 4 ציין ב""כ המאשימה כי בשני אישומים הוא סייע לסחר בנשק – פעם למכירת אקדח ופעם למכירת רובה קלצ'ניקוב.","טיעוני ב""כ הצדדים"
110,ME-21-03-7196-220,"בהמשך לכך טען ב""כ המאשימה למתחם עונש הולם לנאשם זה, של שנה עד שלוש שנות מאסר באישום השני בו חלקו היה כמסייע, ושל שלוש עד שבע שנות מאסר באישום החמישי בו הוא נטל חלק כמבצע עיקרי.","טיעוני ב""כ הצדדים"
111,ME-21-03-7196-220,"באשר לנסיבות שאינן קשורות לביצוע העבירה הדגיש ב""כ המאשימה את תסקיר שירות המבחן שהוגש בעניינו, המלמד על צמצום האחריות מצדו של נאשם זה והקושי שלו בלבכר את התנהלותו.","טיעוני ב""כ הצדדים"
112,ME-21-03-7196-220,"הוא ציין כי מדובר בנאשם צעיר, נעדר עבר פלילי, ובשים לב לכך נתבקש להשית עליו עונש מאסר לתקופה של ארבע שנות מאסר, לצד מאסר על תנאי וקנס.","טיעוני ב""כ הצדדים"
113,ME-21-03-7196-220,"מנגד, טען ב""כ נאשמים 1, 3 ו-4, עו""ד ברעם, כי יש לראות בכל האירועים שבכתב האישום כאירוע אחד לעניין קביעת מתחם העונש ההולם, שכן מדובר במסכת עבריינית אחת, של מכירת כלי נשק בשיטת פעולה דומה לאותו סוכן משטרה ובמהלך רציף מחודש אוגוסט 2020 עד חודש פברואר 2021.","טיעוני ב""כ הצדדים"
114,ME-21-03-7196-220,"לדבריו, מדובר בסוכן בעל עבר פלילי מכביד שהיה חברו של נאשם 1 מזה עשרים שנה, וגרר אותו לעסקי הנשק מבלי שהיה לנאשם 1 קשר כלשהו למעשים מעין אלו בעבר.","טיעוני ב""כ הצדדים"
115,ME-21-03-7196-220,"נאשם 1 אך ביקש לסייע לחברו זה, לבקשתו, דבר שמנע ממנו לשים לב לנורות האדומות שהזהירו אותו מפני ביצוע מעשים אלו, עליהם הוא מתחרט כיום.","טיעוני ב""כ הצדדים"
116,ME-21-03-7196-220,"ב""כ נאשמים 1, 3 ו-4 גם הצביע על כך שכלי הנשק לא היו בידי הנאשמים, כשהם למעשה נהגו כמתווכים בין מי שהחזיק בכלי הנשק לסוכן, כשהתמורה הגבוהה הלכה למוכרים והם קיבלו עמלה של מאות שקלים בלבד.","טיעוני ב""כ הצדדים"
117,ME-21-03-7196-220,"בשל כך טען הסניגור למתחמי ענישה נמוכים יותר מאלו שטען להם ב""כ המאשימה, וגם הוא תמך טענותיו בפסיקה.","טיעוני ב""כ הצדדים"
118,ME-21-03-7196-220,"גם ב""כ נאשם 2, עו""ד דראוושה, טען לקביעת מתחם עונש הולם אחד, כשהוא מצביע על כך שבכתב האישום עצמו נרשם במפורש כי האישום החמישי הוא במשך לאישום הרביעי וכי האישום הרביעי הוא המשך של האישום השלישי.","טיעוני ב""כ הצדדים"
119,ME-21-03-7196-220,"לגבי נאשם 1 טען בא-כוחו, עו""ד ברעם, למתחם עונש הולם אחד לכלל מעשיו של נאשם זה, הנע מארבע וחצי ועד שש שנות מאסר.","טיעוני ב""כ הצדדים"
120,ME-21-03-7196-220,"הוא הדגיש כי הרשעתו האחרונה של נאשם 1 היא משנת 2012, עבירה שהושת עליו בגינה עונש מאסר של חודש ועשרים יום, עונש המלמד על קלות העבירה בה הורשע.","טיעוני ב""כ הצדדים"
121,ME-21-03-7196-220,"גם עבירות האלימות בהן הורשע הן ברף נמוך, כשעונש המאסר של שבעים יום שהושת עליו בגין עבירת שוד מלמד על כך.","טיעוני ב""כ הצדדים"
122,ME-21-03-7196-220,משנת 2012 במשך שמונה שנים הנאשם לא הסתבך בפלילים.,"טיעוני ב""כ הצדדים"
123,ME-21-03-7196-220,"ב""כ הנאשם גם ציין שהפגיעה של עונש המאסר בנאשם ובמשפחתו גדולה.","טיעוני ב""כ הצדדים"
124,ME-21-03-7196-220,"אשתו אינה עובדת והוא מכלכל תשעה ילדים, ששה מתוכם קטינים.","טיעוני ב""כ הצדדים"
125,ME-21-03-7196-220,"כן ציין שהנאשם לוקח אחריות מלאה על מעשיו, ומבין את פגיעתם הרעה.","טיעוני ב""כ הצדדים"
126,ME-21-03-7196-220,"לגבי נאשם 2 הצביע בא-כוחו, עו""ד דראוושה, על חלקו המשני של נאשם 2 ביחס לחלקו של נאשם 1 שהיה הרוח החיה אחרי המעשים, והיה מי שניהל את המשא ומתן מול הסוכן.","טיעוני ב""כ הצדדים"
127,ME-21-03-7196-220,"למעשה, הנאשם, למצער באישום הרביעי, הגיע למפגש עם הסוכן ונאשם 1 לבקשת הסוכן, אשר ביקש – כך לפי עדותו בבית המשפט – לערב כמה שיותר אנשים בעסקאות.","טיעוני ב""כ הצדדים"
128,ME-21-03-7196-220,"הוא ציין את הודאתו של נאשם 2 ואת היותו אב לשבעה ילדים שפרנסתם תלויה בו, וביקש לקבוע את עונשו בתחתית המתחם שייקבע על ידי בית המשפט.","טיעוני ב""כ הצדדים"
129,ME-21-03-7196-220,"באשר לנאשם 3, הצטרף בא כוחו, עו""ד ברעם, לטיעוני ב""כ המאשימה באשר לאישור ההסדר, תוך שהוא מציין כי חלקו הוא רק באישום הראשון, כשבאירוע זה הסוכן הוא שיזם את רכישת הנשק.","טיעוני ב""כ הצדדים"
130,ME-21-03-7196-220,"הוא ציין כי נאשם 3 בחר להודות למרות הקושי בראיות כנגדו, ולקחת אחריות על מעשיו.","טיעוני ב""כ הצדדים"
131,ME-21-03-7196-220,"הוא ציין כי העבר הפלילי של נאשם זה, הרשעה בגין יידוי אבנים נעבר על ידו לפני למעלה מעשור בהיותו כבן 16.","טיעוני ב""כ הצדדים"
132,ME-21-03-7196-220,"הוא הדגיש את המחיר המשפחתי שהנאשם משלם, כשהותיר בבית אשה עם שלושה ילדים, כמו גם את אביו ואמו התלויים בו לפרנסתם והם הפכו עתה לפושטי יד.","טיעוני ב""כ הצדדים"
133,ME-21-03-7196-220,"לגבי נאשם 4 ציין בא-כוחו, עו""ד ברעם, כי חלקו של נאשם זה הוא מצומצם יחסית, כשלא היה לו עניין עצמאי בעסקאות.","טיעוני ב""כ הצדדים"
134,ME-21-03-7196-220,"למעשה הוא פעל בשני המקרים לבקשת אביו, נאשם 1, ובשל השפעתו הרבה של אביו עליו.","טיעוני ב""כ הצדדים"
135,ME-21-03-7196-220,הוא הפנה בהקשר זה לדברים שאמר נאשם 2 – שאינו קרוב משפחה של נאשם 4 - בחקירתו במשטרה אודות חלקו השולי של נאשם 4.,"טיעוני ב""כ הצדדים"
136,ME-21-03-7196-220,הסניגור ציין כי מדובר באדם צעיר שאירוסיו בוטלו עם מעצרו.,"טיעוני ב""כ הצדדים"
137,ME-21-03-7196-220,הוא נעדר עבר פלילי וישיבה ממושכת בכלא עלולה לדרדר אותו.,"טיעוני ב""כ הצדדים"
138,ME-21-03-7196-220,הוא הצביע על כך שהנאשם ביקש מקצינת המבחן להשתלב בהליך שיקום והוא פנה בעניין זה גם לגורמים בבית המעצר.,"טיעוני ב""כ הצדדים"
139,ME-21-03-7196-220,"לפיכך טען, מתחם העונש ההולם בעניינו של נאשם 4 נע מחמשה עשר לעשרים וארבעה חודשי מאסר ויש למקם את עונשו ברף התחתון.","טיעוני ב""כ הצדדים"
140,ME-21-03-7196-220,נאשם 1 ציין כי הוא טעה במעשיו.,דברי הנאשמים
141,ME-21-03-7196-220,"לדבריו, הוא מעולם לא חשב להיות סוחר נשק, והוא מתחרט על שארע.",דברי הנאשמים
142,ME-21-03-7196-220,הוא ביקש כי בית המשפט יתחשב בו ויפחית בעונשו.,דברי הנאשמים
143,ME-21-03-7196-220,נאשם 2 ביקש שלא להוסיף על דברי בא-כוחו.,דברי הנאשמים
144,ME-21-03-7196-220,נאשם 3 ציין כי הוא מתנצל על מעשיו ומכיר בטעותו אשר גם גרמה נזק משמעותי לו ולמשפחתו.,דברי הנאשמים
145,ME-21-03-7196-220,"לדבריו, הוא למד את הלקח ולא יחזור על מעשים אלו.",דברי הנאשמים
146,ME-21-03-7196-220,"גם נאשם 4 ציין כי הוא מצטער על שארע וביקש כי בית המשפט יאפשר לו לחזור לחייו הרגילים, להתחתן ולהקים משפחה טובה.",דברי הנאשמים
147,ME-21-03-7196-220,"הערכים המוגנים בעבירות נשק הם שלמות הגוף וחיי אדם, שלום הציבור וביטחונו.",דיון והכרעה
148,ME-21-03-7196-220,"למותר להכביר מילים באשר לסכנה הנשקפת מהחזקה ונשיאה של כלי נשק על ידי מי שאינם מורשים לכך, שלא למטרות ראויות, כגון הגנה על בטחון המדינה או על שלום אזרחיה.",דיון והכרעה
149,ME-21-03-7196-220,"מדובר בכלי שהשימוש העיקרי בו הוא לצורך המתת אדם, גרימת פגיעה גופנית חמורה לאדם או איום בפגיעה כזו.",דיון והכרעה
150,ME-21-03-7196-220,"מה גם, שלא פעם נשק שנעשה בו שימוש מעין זה מוצא את דרכו לידיים עברייניות שעושות בו שימוש פלילי ואף בטחוני.",דיון והכרעה
151,ME-21-03-7196-220,"בענייננו, עבירות הנשק דורשות החמרה בשל שני הנימוקים גם יחד.",דיון והכרעה
152,ME-21-03-7196-220,ממד החומרה שבהן נעוץ בזיקתן לכלי בעל כוח קטלני.,דיון והכרעה
153,ME-21-03-7196-220,"ובראי התקופה – הפגיעה באינטרס הציבורי ובבטחון הפרט דורשת ענישה מחמירה, מעבר לזו שהייתה נקוטה בעבר.",דיון והכרעה
154,ME-21-03-7196-220,"בחינת מדיניות הענישה הנוהגת מעלה מנעד רחב של עונשים בעבירות נשק שונות, אשר נגזרים, בין היתר, מנסיבות ביצוע העבירה, בכלל זה סוג הנשק, היקף העסקאות, הצדדים לעסקה ועוד, ולצד זאת הנסיבות האישיות השונות של העבריין.",דיון והכרעה
155,ME-21-03-7196-220,"מכאן, יש לבחון את נסיבות ביצוע העבירות, ביחס לכל אחד מהנאשמים, ולקבוע את מתחם העונש ההולם לגביהם.",דיון והכרעה
156,ME-21-03-7196-220,"לאחר מכן יש ליתן את הדעת על נסיבותיו האישיות של כל אחד מהם, ולקבוע את עונשו בתוך המתחם.",דיון והכרעה
157,ME-21-03-7196-220,נאשם 1 היה הרוח החיה בכלל האישומים.,דיון והכרעה
158,ME-21-03-7196-220,הוא זה שניהל את המשא ומתן עם הסוכן אל מול מקור כלי הנשק.,דיון והכרעה
159,ME-21-03-7196-220,"ב""כ הנאשם טען כי היוזמה לעסקאות הייתה של הסוכן ומבלי שהיה לנאשם קשר לסחר בנשק בעבר והוא פעל אך כדי לרצות את הסוכן חברו מזה שנים.",דיון והכרעה
160,ME-21-03-7196-220,"ואולם, עובדות כתב האישום, בהן הודה הנאשם, מלמדות כי בחלק מהמקרים היה הוא זה שיזם את העסקאות אל מול הסוכן והציע לו הצעות שונות.",דיון והכרעה
161,ME-21-03-7196-220,"מההיצע הרב שהנאשם הציע לסוכן, אקדחים, רובים מסוגים שונים, אמצעי עזר ככוונות לנשק ותחמושת, עולה כי לנאשם נגישות גבוהה לנשק וכי יש לו קשר למי שמחזיקים ארסנל נשק של ממש.",דיון והכרעה
162,ME-21-03-7196-220,"לצד זאת, הוא גם ביצע ירי לבדיקת תקינות הנשק בשניים מהמקרים, אחד מהם מחלון הרכב תוך כדי נסיעה, הסכנה מכך רבה עד מאוד.",דיון והכרעה
163,ME-21-03-7196-220,"באישום השני, הסוכן ציין בפניו כי הוא צריך את הנשק עבור אדם שביקש אותו בקשר לסכסוך פעיל.",דיון והכרעה
164,ME-21-03-7196-220,"חלקו של נאשם 1 הוא משמעותי ביותר, והוא גם הכוח המשפיע על השתתפותם של בניו, נאשמים 4 ו-5, במעשיו.",דיון והכרעה
165,ME-21-03-7196-220,"כפי שנטען, מידת ההשפעה של נאשם 1 על בנו, נאשם 4, היא רבה וחלקם של בניו באירועים, מצביע על היחס בין חלקם של הבנים לעומת זה של האב, ומלמד כשלעצמו על כך שהם השתתפו במעשים בגינו.",דיון והכרעה
166,ME-21-03-7196-220,"אפשר שבלעדיו, הם לא היו נגררים לכך.",דיון והכרעה
167,ME-21-03-7196-220,"בצדק נטען כי הנזק שהיה צפוי ממעשיהם של הנאשמים היה רב, שכן בשעת מעשה הם לא ידעו שמדובר בסוכן משטרתי.",דיון והכרעה
168,ME-21-03-7196-220,"לצד זאת, בנסיבות אלו, בפועל הנזק שנגרם במקרה זה, אינו רב.",דיון והכרעה
169,ME-21-03-7196-220,אם כי גם ישנו נזק בהעברת סכומי כסף רבים לגורמים העבריינים שאחזו בנשק.,דיון והכרעה
170,ME-21-03-7196-220,"בשים לב לאמור, מתחם העונש ההולם את מעשיו של נאשם זה בנסיבותיו נע משש עד עשר שנות מאסר, לצד מאסר על תנאי וקנס.",דיון והכרעה
171,ME-21-03-7196-220,"נאשם 1, יליד שנת 1968, כיום בן 54.",דיון והכרעה
172,ME-21-03-7196-220,"בעברו הרשעות בעבירות נשק, אלימות ורכוש.",דיון והכרעה
173,ME-21-03-7196-220,"אכן, יש צדק בטענת הסניגור, כי בשים לב לעונשים הקלים שהוטלו עליו בגין אותן עבירות, הדעת נותנת כי נסיבות ביצוען לא היו חמורות (מאסר של חודש ועשרים יום בגין עבירות הנשק ומאסר של שבעים יום בעבירת שוד), אך עדיין מדובר במספר הרשעות בעבירות חמורות, יהיו נסיבות ביצוען אשר יהיו.",דיון והכרעה
174,ME-21-03-7196-220,"לצד זאת, יש לתת את הדעת לתקופה שעברה מאז ביצוע אותן עבירות.",דיון והכרעה
175,ME-21-03-7196-220,כמו כן יש לזקוף לזכות הנאשם את הודאתו במיוחס לו והבעת החרטה על מעשיו.,דיון והכרעה
176,ME-21-03-7196-220,יש גם לתת את הדעת על השפעת הענישה על בני משפחתו הגדולה התלויה בו לפרנסתה.,דיון והכרעה
177,ME-21-03-7196-220,"אם כי כאמור, בשים לב לחומרת העבירות ולצורך בהתרעה בעבירות אלו, אין להפריז במשקל עניין זה בגזירת העונש.",דיון והכרעה
178,ME-21-03-7196-220,"בשים לב לכך, יש לקבוע את עונשו בשליש המתחם.",דיון והכרעה
179,ME-21-03-7196-220,נאשם 2 נטל חלק בשלושה אישומים.,דיון והכרעה
180,ME-21-03-7196-220,מהעובדות בהן הודה עלה כי חלקו לא מבוטל.,דיון והכרעה
181,ME-21-03-7196-220,"הוא אמנם לא היה זה שניהל את המשא ומתן עם הסוכן ולא היה זה שעמד עמו בקשר, אך הוא זה שביצע את בדיקות תקינות כלי הנשק בשלושת האישומים בהן הורשע בדרך של ביצוע ירי (הגם שבאישום השלישי, השישי בכתב האישום המתוקן בעניינו, לא יוחסה לו עבירה בגין ירי זה).",דיון והכרעה
182,ME-21-03-7196-220,הוא גם היה זה שהסביר לסוכן על דרך השימוש בכלי הנשק באישום הרביעי (השביעי בכתב האישום המתוקן בעניינו של נאשם 2).,דיון והכרעה
183,ME-21-03-7196-220,"מבחינת הנאשמים, מדובר היה בפעולה הכרחית לביצוע העסקאות לפי דרישת הרוכש, הסוכן.",דיון והכרעה
184,ME-21-03-7196-220,"העסקאות בהן היה מעורב נאשם 2 כללו סחר ברובים מסוגים שונים, תחמושת ועזרים שונים.",דיון והכרעה
185,ME-21-03-7196-220,"בשים לב לאמור, מתחם העונש ההולם את מעשיו של נאשם זה בנסיבותיו נע מארבע עד שבע שנות מאסר, לצד מאסר על תנאי וקנס.",דיון והכרעה
186,ME-21-03-7196-220,"נאשם 2, יליד שנת 1975, כיום בן 47.",דיון והכרעה
187,ME-21-03-7196-220,בעברו הרשעה אחת משנת 2014 שאינה ממין העניין.,דיון והכרעה
188,ME-21-03-7196-220,הנאשם הודה במיוחס לו.,דיון והכרעה
189,ME-21-03-7196-220,גם לנאשם זה משפחה גדולה שפרנסתה תלויה בו.,דיון והכרעה
190,ME-21-03-7196-220,"בשים לב לכך, יש לקבוע את עונשו בתחתית המתחם.",דיון והכרעה
191,ME-21-03-7196-220,"נאשם 3, יליד 1992, כיום כבן 30, נטל חלק באישום אחד, הראשון, בו היה שותף לנאשם 1, שכאמור היה הרוח החיה מאחורי המעשים.",דיון והכרעה
192,ME-21-03-7196-220,מדובר היה בסחר של אקדח.,דיון והכרעה
193,ME-21-03-7196-220,"בשים לב לכך, ולנסיבותיו האישיות, העדר עבר פלילי למעט הרשעה ביידוי אבנים בהיותו כבן 16, הודאתו במעשים והבעת החרטה, כמו גם שאר הנסיבות האישיות, אני סבור כי אין מקום שלא לאמץ את העונש של שנתיים מאסר לו עתרו הצדדים במשותף נוכח הסדר הטיעון.",דיון והכרעה
194,ME-21-03-7196-220,"גם אם מדובר בעונש ברף נמוך, ואולי אף מעט מתחתיו, בשים לב להלכות הנוגעות למידת התערבות בית המשפט בהסדרי טיעון, אני מאמץ את העונש המוסכם בעניינו של נאשם זה.",דיון והכרעה
195,ME-21-03-7196-220,נאשם 4 נטל חלק בשני אישומים (השני והחמישי).,דיון והכרעה
196,ME-21-03-7196-220,"באישום השני, בו מדובר היה בסחר באקדח, הוא הורשע בסיוע לשני הסוחרים העיקריים, נאשם 2 ונאשם 1 שהוא אביו.",דיון והכרעה
197,ME-21-03-7196-220,חלקו היה בהסעת הסוכן למקום בו בוצעה העסקה.,דיון והכרעה
198,ME-21-03-7196-220,"באישום החמישי הוא כבר נטל חלק משמעותי יותר, בסחר עצמו, שכלל מכירת רובה קלצ'ניקוב.",דיון והכרעה
199,ME-21-03-7196-220,"עם זאת, לא ניתן להתעלם מכך שהרוח החיה מאחורי המעשים היה אביו, נאשם 1, וכפי שעולה מתסקיר שירות המבחן האב מהווה דמות דומיננטית וסמכותית כלפיו.",דיון והכרעה
200,ME-21-03-7196-220,בכך יש כדי ללמד על הקושי של הנאשם להימנע מליטול שותפות במעשים אלו.,דיון והכרעה
201,ME-21-03-7196-220,"בשים לב לאמור, מתחם העונש ההולם את מעשיו של נאשם זה בנסיבותיו נע משתי שנות מאסר ועד ארבע שנים, לצד מאסר על תנאי וקנס.",דיון והכרעה
202,ME-21-03-7196-220,"נאשם 4, יליד 1998, כיום כבן 24.",דיון והכרעה
203,ME-21-03-7196-220,"אכן, כפי שעולה מתסקיר שירות המבחן בעניינו, הוא מתקשה לקחת אחריות על ביצוע העבירות ונעדר מודעות לחומרתה.",דיון והכרעה
204,ME-21-03-7196-220,"אם כי, יש ממש בטענת הסניגור כי מתוכן הדברים עולה כי קצינת המבחן הייתה מודעת לעבירות שיוחסו לו בכתב האישום המקורי.",דיון והכרעה
205,ME-21-03-7196-220,בבית המשפט הביע הנאשם צער על מעשיו.,דיון והכרעה
206,ME-21-03-7196-220,"לא נעלמו ממני דבריה של קצינת המבחן בדבר הסיכון להישנות המעשים, בפרט נוכח העובדה כי הוא גדל בסביבה משפחתית בה נחשף להתנהלות שולית.",דיון והכרעה
207,ME-21-03-7196-220,"ואולם, יש גם לתת את הדעת לעונש המוסכם בעניינו של נאשם 3, אשר אמנם הורשע רק באישום אחד ולא בשניים כנאשם 4, אך מאידך עניינו של נאשם 3 חמור יותר שכן כאמור, בעניינו של נאשם 4 יש לתת משקל משמעותי לחלקו הקטן ולהשפעת אביו עליו.",דיון והכרעה
208,ME-21-03-7196-220,בשים לב לאמור יש לקבוע את עונשו של נאשם זה בתחתית המתחם.,דיון והכרעה
209,ME-21-03-7196-220,"בסופו של יום אפוא, אני משית על הנאשמים את העונשים הבאים:",דיון והכרעה
210,ME-21-03-7196-220,א. 	88 חודשי מאסר בפועל אשר יימנו מיום מעצרו – 23.02.21.,נאשם 1 - 
211,ME-21-03-7196-220,ב.,נאשם 1 - 
212,ME-21-03-7196-220,12 חודשי מאסר על תנאי אשר לא ירוצו אלא אם כן הנאשם יעבור בתוך שלוש שנים מיום שחרורו ממאסר עבירת נשק מסוג פשע.,נאשם 1 - 
213,ME-21-03-7196-220,ג.  	6 חודשי מאסר על תנאי אשר לא ירוצו אלא אם הנאשם יעבור בתוך שלוש שנים מיום שחרורו ממאסר עבירת נשק מסוג עוון.,נאשם 1 - 
214,ME-21-03-7196-220,"קנס בסך 10,000 ₪ או 90 ימי מאסר תמורתו.",נאשם 1 - 
215,ME-21-03-7196-220,"הקנס ישולם ב-10 שלומים שווים ורצופים, החל מיום 1.01.23 ובכל 1 לחודש שלאחריו.",נאשם 1 - 
216,ME-21-03-7196-220,"לא ישולם אחד התשלומים במועדו, תעמוד יתרת הקנס לפירעון מיידי.",נאשם 1 - 
217,ME-21-03-7196-220,א. 	48 חודשי מאסר בפועל אשר יימנו מיום מעצרו – 23.02.21.,נאשם 2 - 
219,ME-21-03-7196-220,10 חודשי מאסר על תנאי אשר לא ירוצו אלא אם כן הנאשם יעבור בתוך שלוש שנים מיום שחרורו ממאסר עבירת נשק מסוג פשע.,נאשם 2 - 
221,ME-21-03-7196-220,"קנס בסך 5,000 ₪ או 45 ימי מאסר תמורתו.",נאשם 2 - 
224,ME-21-03-7196-220,א. 	24 חודשי מאסר בפועל אשר יימנו מיום מעצרו – 23.02.21.,נאשם 3 - 
226,ME-21-03-7196-220,9 חודשי מאסר על תנאי אשר לא ירוצו אלא אם כן הנאשם יעבור בתוך שלוש שנים מיום שחרורו ממאסר עבירת נשק מסוג פשע.,נאשם 3 - 
228,ME-21-03-7196-220,"קנס בסך 2,000 ₪ או 30 ימי מאסר תמורתו.",נאשם 3 - 
234,ME-21-03-7196-220,6 חודשי מאסר על תנאי אשר לא ירוצו אלא אם הנאשם יעבור בתוך שלוש שנים מיום שחרורו ממאסר עבירת נשק מסוג עוון.,נאשם 4 - 
235,ME-21-03-7196-220,"קנס בסך 3,000 ₪ או 30 ימי מאסר תמורתו.",נאשם 4 - 
238,ME-21-03-7196-220,זכות ערעור לבית המשפט העליון בתוך 45 יום מהיום.,נאשם 4 - 
239,ME-21-03-7196-220,"ניתן היום,  כ""ז אדר א' תשפ""ב, 28 פברואר 2022, במעמד המתייצבים.",נאשם 4 - 
