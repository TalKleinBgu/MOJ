,verdict,text,part
0,SH-23-02-14802-163,"מספר פל""א 50153/2023", 14816-02-23
1,SH-23-02-14802-163,"חוק העונשין, תשל""ז-1977: סע'  29, 144(א), 144(ב), 244"," סמאח עותמאן ת""ז  xxxxxxxxxx"
2,SH-23-02-14802-163,"הנאשמת הורשעה על-פי הודאתה בכתב אישום מתוקן, בגין עבירות החזקת נשק ותחמושת שלא כדין, לפי סעיף 144(א) רישא וסיפא לחוק העונשין, התשל""ז-1977, יחד עם סעיף 29 לחוק, ובעבירת שיבוש מהלכי משפט, לפי סעיף 244 לחוק.",כתב אישום ורקע
3,SH-23-02-14802-163,"בהתאם לכתב האישום המתוקן, במועד הרלוונטי התגוררה הנאשמת יחד עם שני בניה דורגאם ופארס בביתם בנצרת.",כתב אישום ורקע
4,SH-23-02-14802-163,"עובר לתאריך 31.1.23, במועד לא ידוע למאשימה, הביא דורגאם לבית אקדח מסוג גלוק 19, יחד עם מחסנית ארוכה תואמת לאקדח וקופסה ובה חמישים כדורי אקדח בקוטר תשעה מ""מ המתאימים לאקדח.",כתב אישום ורקע
5,SH-23-02-14802-163,הנאשמת ידעה כי האקדח נמצא בכספת בתוך הבית.,כתב אישום ורקע
6,SH-23-02-14802-163,"ביום 31.1.23, סמוך לשעה 10:50, הגיעו שוטר ושוטרת לביצוע חיפוש בבית על פי צו.",כתב אישום ורקע
7,SH-23-02-14802-163,באותן הנסיבות בקשה הנאשמת מהשוטר שימתין בכניסה לבית כי היא צריכה לשים כיסוי ראש.,כתב אישום ורקע
8,SH-23-02-14802-163,"השוטר המתין לנאשמת, אשר ניצלה זאת, נגשה לכספת הבית, הוציאה את האקדח, המחסנית והכדורים והחביאה אותם מתחת לבגדיה על גופה בכוונה להעלימם ולהסתירם.",כתב אישום ורקע
9,SH-23-02-14802-163,לאחר מכן נגשה הנאשמת אל פתח הבית ובקשה ללכת לשירותים.,כתב אישום ורקע
10,SH-23-02-14802-163,השוטר ביקש מהשוטרת שתתלווה לנאשמת.,כתב אישום ורקע
11,SH-23-02-14802-163,השוטרת הלכה עם הנאשמת הצידה ובקשה ממנה שתפתח את הסריג אותו היא לבשה.,כתב אישום ורקע
12,SH-23-02-14802-163,"באותן הנסיבות התגלה כי הנאשמת החביאה על גופה בין בגדיה את האקדח, הכדורים והמחסנית התואמת.",כתב אישום ורקע
13,SH-23-02-14802-163,"הנאשמת כפרה תחילה במיוחס לה, אך בהמשך, ביום 20.7.23, הודיעו הצדדים כי הגיעו להסדר טיעון, במסגרתו הוסכם כי הבן דורגאם הוא המחזיק העיקרי בנשק.",כתב אישום ורקע
14,SH-23-02-14802-163,"הנאשמת הודתה בעובדות כתב האישום המתוקן, הורשעה בעבירות המיוחסות לה, והופנתה לקבלת תסקיר שרות המבחן.",כתב אישום ורקע
15,SH-23-02-14802-163,"עוד הוסכם, כי הצדדים יטענו לעונש באופן פתוח, כאשר המאשימה תטען למתחם של 18-36 חודשי מאסר בפועל.",כתב אישום ורקע
16,SH-23-02-14802-163,"שרות המבחן התרשם מפרוגנוזה נמוכה לשיקום או לשינוי במקרה הנדון, ולפיכך לא בא בהמלצה טיפולית או שיקומית בעניינה של הנאשמת.",תסקיר שרות המבחן
17,SH-23-02-14802-163,"בתסקיר מיום 19.2.24 נמסר כי הנאשמת גרושה בת 47, מתגוררת בביתה בנצרת יחד עם שני בניה, בני 22 ו- 25 שנים.",תסקיר שרות המבחן
18,SH-23-02-14802-163,דווח על משפחת מוצאה הנורמטיבית ויחסים חיוביים עם בני משפחתה.,תסקיר שרות המבחן
19,SH-23-02-14802-163,"עם זאת, בגיל 17 התחתנה עם בעלה לשעבר ועברה לגור עמו בטול כרם, ממנו ספגה אלימות פיזית ומילולית לאורך כל יחסיהם, דבר שהוביל לפירוק התא הזוגי ולגירושין בשנת 2004.",תסקיר שרות המבחן
20,SH-23-02-14802-163,"לאחר גירושיה, עברה לגור בנצרת עם שני ילדיה הקטנים בבית הוריה, וחוותה קשיים רבים בגידולם כאם חד הורית.",תסקיר שרות המבחן
21,SH-23-02-14802-163,"בעבר פנתה לקבל תמיכה וסיוע ממחלקת הרווחה בעיירה (אושר ע""י העו""ס).",תסקיר שרות המבחן
22,SH-23-02-14802-163,לפרנסתה עבדה במספר עבודות בלתי מקצועיות במפעלים שונים ומספר צהרונים.,תסקיר שרות המבחן
23,SH-23-02-14802-163,לחובת הנאשמת אין הרשעות קודמות.,תסקיר שרות המבחן
24,SH-23-02-14802-163,"שרות המבחן סבר כי נסיבותיה הקשות, בהן גידול שני בניה כאם חד הורית, חווית הזנחה וחוסר הוגנות כלפיה מצד משפחה נוקשה וגירושיה, הביאו את הנאשמת לקושי בהפעלת שיקול דעת במיוחד במצבי לחץ, כפי שפעלה בקלות ראש וללא הבנת הסיכונים הכרוכים בעבירות מסוג זה.",תסקיר שרות המבחן
25,SH-23-02-14802-163,"בנוסף, ולצד הכרתה באופן כללי בשלילה בעבירות מסוג זה, התקשתה הנאשמת להתחבר לכשליה ונטתה לשיח הגנתי וקרבני.",תסקיר שרות המבחן
26,SH-23-02-14802-163,"בהלימה לכך, לא ביטאה צורך טיפולי וכפועל יוצא, העריך שרות המבחן כי הסיכון להישנות עבירות דומות בעתיד והתנהגות פורצת גבולות, נותר בעינו.",תסקיר שרות המבחן
27,SH-23-02-14802-163,"לסיכום, נוכח התרשמות מפרוגנוזה נמוכה לשינוי, מאפייניה האישיותיים ותנאי חייה המורכבים של הנאשמת, הכוללים נטייה להתנהלות אימפולסיבית והגנתית, והעדר מוטיבציה פנימית ותובנות הנדרשות להתבוננות בקרתית, לא בא שרות המבחן בהמלצה טיפולית או שיקומית בעניינה של הנאשמת.",תסקיר שרות המבחן
28,SH-23-02-14802-163,ביום 7.3.24 טענו הצדדים לעונש.,טיעונים לעונש
29,SH-23-02-14802-163,"ב""כ המאשימה הגישה טיעוניה בכתב, ואילו ב""כ הנאשם טען בעל-פה בפניי.",טיעונים לעונש
30,SH-23-02-14802-163,"טיעוני ב""כ המאשימה",טיעונים לעונש
31,SH-23-02-14802-163,"ב""כ המאשימה טענה כי מתחם העונש ההולם נע בין 18 ועד 36 חודשי מאסר בפועל לצד ענישה נלווית, וביקשה להטיל על הנאשמת מאסר בפועל ברף התחתון של המתחם לו טענה, לצד מאסר על תנאי ארוך ומרתיע, קנס גבוה והתחייבות.",טיעונים לעונש
32,SH-23-02-14802-163,"נטען, כי עבירות החזקת נשק ותחמושת הן עבירות חמורות שהוכרו בפסיקה כ""מכת מדינה"", הטומנות בחובן פוטנציאל סיכון ניכר לציבור ופוגעות בשלום הציבור ובביטחונו.",טיעונים לעונש
33,SH-23-02-14802-163,"נטען כי על הענישה לשקף את חומרת העבירות ולתת מענה לצורך במיגור התופעה של החזקת נשק בלתי חוקי, וכי יש מקום להחמרת הענישה גם לגבי נאשמים נעדרי עבר פלילי.",טיעונים לעונש
34,SH-23-02-14802-163,"נשק בלתי חוקי עלול לשמש ככלי לידיים עברייניות או עוינות, לאפשר ביצוע עבירות פליליות נוספות ולפגוע בחפים מפשע.",טיעונים לעונש
35,SH-23-02-14802-163,"ב""כ המאשימה הפנתה להנחיית פרקליט המדינה מס' 9.16 – מדיניות ענישה בעבירות נשק ומטעני חבלה (להלן: ""הנחיה 9.16""), בה הותוו מתחמי מוצא, במדיניות התביעה, לתקופות מאסר בעבירות החזקת נשק ומטעני חבלה, כאשר ""מתחם המוצא"" בעבירה של החזקת אקדח הועמד על בין 18 ועד 36 חודשי מאסר בפועל.",טיעונים לעונש
36,SH-23-02-14802-163,"במקרה דנן נטען כי הנאשמת החזיקה בצוותא יחד עם בנה (המחזיק העיקרי) בביתה נשק בידיעה מלאה; לא מדובר בסיטואציה אליה נקלעה הנאשמת במקרה, אלא היא הייתה שותפה ממשית בעבירה ולקחה בה חלק מתוך בחירה.",טיעונים לעונש
37,SH-23-02-14802-163,בנוסף צוין כי ניסתה להחביאו תחת בגדיה בעת החיפוש וביצעה עבירת שיבוש.,טיעונים לעונש
38,SH-23-02-14802-163,"באשר לנסיבות שאינן קשורות בביצוע העבירה, נטען כי על אף היות הנאשמת ללא עבר פלילי, ישנו צורך בהרתעת הרבים ובהעדפת האינטרס הציבורי על פני הנסיבות האישיות, בשים לב לפסיקת בית המשפט העליון בעבירות מסוג זה.",טיעונים לעונש
39,SH-23-02-14802-163,"נטען כי היעדר נכונות לטיפול, הערכת שרות המבחן כי גורמי הסיכון עולים על גורמי הסיכוי, וההתרשמות כי הנאשמת עלולה להתנהל גם בעתיד בפריצת גבולות ובמתן לגיטימציה להתנהגות עוברת חוק, מהווים נסיבות שלילות.",טיעונים לעונש
40,SH-23-02-14802-163,"לסיכום, המאשימה בקשה להכיר בחומרת העבירות ולהטיל על הנאשמת עונש מאסר בפועל וענישה נלווית, כמפורט לעיל.",טיעונים לעונש
41,SH-23-02-14802-163,"טיעוני ב""כ הנאשמת",טיעונים לעונש
42,SH-23-02-14802-163,"ב""כ הנאשמת טען כי מתחם העונש ההולם שבקשה המאשימה אינו מתאים לעניינה של הנאשמת, אשר בנה, המבצע העיקרי של העבירה נשפט וריצה 13.5 חודשי מאסר בפועל, וכי על פי הפסיקה ניתן להתחשב בנסיבות ולגזור מאסר לריצוי בעבודות שרות.",טיעונים לעונש
43,SH-23-02-14802-163,"ב""כ הנאשם טען כי במקרה דנן מדובר בנסיבות מיוחדות, ולא בעבירת החזקת נשק ותחמושת ""רגילה"", אלא ברף הנמוך ביותר של העבירות.",טיעונים לעונש
44,SH-23-02-14802-163,"נטען כי במסגרת תיקון כתב האישום, המבצע העיקרי של העבירות הוא בנה של הנאשמת המתגורר עמה.",טיעונים לעונש
45,SH-23-02-14802-163,"בעקבות מידע מודיעיני הגיעה המשטרה לחפש נשק בביתם, כשהנאשמת מהווה רק את ""הרוח המשנית"" של האירוע, והוא בסך הכל אם המגוננת על בנה.",טיעונים לעונש
46,SH-23-02-14802-163,הסניגור טען כי יש להתחשב בעובדה שהנאשם העיקרי הורשע וריצה 13.5 חודשים מאחורי סורג ובריח ועל כן לא הגיוני לדרוש עונש מינימלי של 18 חודשי מאסר למבצעת המשנית.,טיעונים לעונש
47,SH-23-02-14802-163,"נטען כי הנאשמת נעדרת עבר פלילי, גידלה את שני בניה כאם חד הורית לאחר שבעלה נטש אותה, ומגיל צעיר עבדה בכמה עבודות על מנת להתפרנס ולפרנס בכבוד את ילדיה.",טיעונים לעונש
48,SH-23-02-14802-163,"נטען כי הנאשמת פתחה את ליבה מול שרות המבחן, לקחה אחריות, הודתה בפני המשטרה וגם בפני בית המשפט, ועל כן לא ברור מדוע שרות המבחן הסיק שהנאשמת מתקשה לקבל אחריות על מעשיה.",טיעונים לעונש
49,SH-23-02-14802-163,"עוד נטען כי שרות המבחן לא הציע בפועל כל טיפול לנאשמת, שהייתה מסכימה לכל טיפול אילו היה מוצע לה, וכי הסניגור עצמו ניסה לפנות שוב לקצינת המבחן בנושא – ללא מענה מצד שרות המבחן.",טיעונים לעונש
50,SH-23-02-14802-163,"נטען כי מעשי בנה של הנאשמת אינם מקובלים עליה, היא הבינה את השלכותיהם לאחר ששהתה במעצר  למשך מספר ימים ואחר כך בתנאים מגבילים, ולהבא היא לא תהסס לפנות למשטרה גם במחיר של מאסר לאחד מילדיה.",טיעונים לעונש
51,SH-23-02-14802-163,"נטען כי הייתה זו העבירה הראשונה של בנה, והבן השני נעדר עבר פלילי.",טיעונים לעונש
52,SH-23-02-14802-163,"הסניגור הגיש פסיקה מהעת האחרונה, לפיה נטען כי במקרים דומים הסתפק בית המשפט במאסר לריצוי בעבודות שרות.",טיעונים לעונש
53,SH-23-02-14802-163,דברי בנה של הנאשמת מר דורגאם עותמאן,טיעונים לעונש
54,SH-23-02-14802-163,"דורגאם אמר שהוא נמצא בבית המשפט בגלל טעות שעשה, כפי שכל אחד יכול לעשות.",טיעונים לעונש
55,SH-23-02-14802-163,"עוד מסר כי אמו הנאשמת עבדה בכל מקום, פרנסה וגדלה אותו ואת אחיו לבד מאז שהיו קטנים.",טיעונים לעונש
56,SH-23-02-14802-163,"לדבריו, ביום שהכניס את הנשק הביתה הנאשמת לא הסכימה ולא הייתה מרוצה ממעשיו, ואף בקשה ממנו שימסור את הנשק למשטרה.",טיעונים לעונש
57,SH-23-02-14802-163,"דורגאם העיד כי הוא פחד, נשפט ושילם את  מחיר בדמות מאסר בפועל למשך 13.5 חודשים.",טיעונים לעונש
58,SH-23-02-14802-163,"לדבריו, הודה ולקח את כל האחריות על עצמו ואילו הנאשמת אינה קשורה לעבירות.",טיעונים לעונש
59,SH-23-02-14802-163,"הנאשמת אמרה שהיא אמא, ולכן נבהלה.",טיעונים לעונש
60,SH-23-02-14802-163,עוד מסרה כי היא גרושה מזה 20 שנים ואחראית על שני הבנים שלה לבדה.,טיעונים לעונש
61,SH-23-02-14802-163,"הנאשמת העידה כי הדברים קרו בניגוד לרצונה וכי בנה נענש על מעשיו, ואולם היא לא עשתה כלום, לא טעתה בחיים שלה.",טיעונים לעונש
62,SH-23-02-14802-163,הנאשמת העידה כי לא ידעה שבנה שם אקדח  בכספת ואף אמרה כי היא נתנה את הנשק למשטרה.,טיעונים לעונש
63,SH-23-02-14802-163,נשק חם המוחזק בניגוד לחוק הנו בהווה בבחינת מכת מדינה ממש.,דיון והכרעה
64,SH-23-02-14802-163,"ירי ברחובותיהם של כפרים וערים, על בתי מגורים וכלי רכב, פציעה ואף גדיעת חיים בנשק חם, שימוש בנשק בלתי חוקי לעבירות רכוש, סחיטה ואלימות – כל אלה הפכו במקומותינו למציאות חיים עגומה וקשה.",דיון והכרעה
65,SH-23-02-14802-163,הערכים החברתיים המוגנים הנפגעים כתוצאה מעבירות של החזקת נשק ותחמושת הנם שלום הציבור ובטחונו.,דיון והכרעה
66,SH-23-02-14802-163,"בתי המשפט עמדו לא אחת על חומרתן של עבירות הנשק, תוך הדגשת הסיכון הממשי לציבור הנובע מעבירות אלה.",דיון והכרעה
67,SH-23-02-14802-163,החזקת נשק על ידי אזרחים יוצרת מטבעה פוטנציאל להסלמה עבריינית או לפעילות עוינת.,דיון והכרעה
68,SH-23-02-14802-163,"בהתאם להלכה הפסוקה, חומרת עבירות הנשק מחייבת מתן ביטוי עונשי הולם ומרתיע באמצעות הטלת עונשי מאסר בפועל, כשנסיבות אישיות נדחות בפני האינטרס הציבורי.",דיון והכרעה
69,SH-23-02-14802-163,"בהתאמה, עם התגברות התופעה, פסיקת בית המשפט העליון מהשנים האחרונות הובילה במוצהר קו של החמרת ענישה בעבירות נשק, תוך התערבות בגזרי דין של ערכאות נמוכות יותר, אף בניגוד לכלל הנוהג לפיו ערכאת הערעור ממעטת להחמיר בענישה.",דיון והכרעה
70,SH-23-02-14802-163,"גישה זו מבטאת את ההכרה בהתפשטותן המדאיגה של עבירות הנשק, בעליית רמת האלימות בחברה, ובסיכון הממשי לציבור, בשל השימוש התדיר בנשק לפתרון סכסוכים ולשם ביצוע עבירות.",דיון והכרעה
71,SH-23-02-14802-163,המלחמה בתופעת החזקת הנשק הלא חוקי מתנהלת בין היתר בבתי המשפט המחויבים להבהיר בקול ברור כי מי  שמתעסק בנשק חם דינו מאסר בפועל בבית הסוהר.,דיון והכרעה
72,SH-23-02-14802-163,מסר זה הכרחי להרתעת הרבים.,דיון והכרעה
73,SH-23-02-14802-163,נסיבות הקשורות בביצוע העבירה,דיון והכרעה
74,SH-23-02-14802-163,"על פי כתב האישום המתוקן, הנאשמת החזיקה בכספת ביתה אקדח, מחסנית ותחמושת אשר בנה הביאם לבית.",דיון והכרעה
75,SH-23-02-14802-163,"כאשר הגיעו שוטרים לביצוע חיפוש בבית, ניסתה הנאשמת להעלים את האקדח, המחסנית והתחמושת על ידי תירוצים ותוך ששיקרה לשוטרים והחביאה אותם על גופה ומתחת לבגדיה.",דיון והכרעה
76,SH-23-02-14802-163,"הוסכם כי בנה של הנאשמת הוא זה שהביא את הנשק, המחסנית והתחמושת לביתם והניח את הפריטים בכספת בידיעתה.",דיון והכרעה
77,SH-23-02-14802-163,"מקובלת עלי טענתו של הסנגור כי הבן הוא העבריין המרכזי לעומת הנאשמת, ואולם חלקה של הנאשמת בעבירות אינו זניח, אלא זהו חלק מרכזי ונוכח, ולא בכדי היא הואשמה והורשעה כמבצעת עיקרית של העבירה ולא כמסייעת לעבירה, כשחלקו של מסייע בעבירה הוא בהגדרה נמוך משמעותית מזה של עבריין ראשי, ואינו נוגע לליבה של העבירה.",דיון והכרעה
78,SH-23-02-14802-163,החזקת כלי נשק בבתים מתאפשרת הודות להסכמה ולשיתוף פעולה של דיירים וחברים לתא המשפחתי עם העבריינות החמורה.,דיון והכרעה
79,SH-23-02-14802-163,"הוקעת עבירות הנשק והרתעת הרבים דורשת מסר ברור כי כל מי שמאפשר ביודעין החזקת נשק בביתו הוא שותף לעבירה, וגם הוא, ולא רק מי שבפועל ביצע בנשק עבירות חפציות, ייענש על מעורבותו ועל חלקו.",דיון והכרעה
80,SH-23-02-14802-163,"כאן הנאשמת לא רק שידעה על הטמנתו של נשק לא חוקי בכספת בביתה והניחה לכך לקרות, מבלי לדרוש מבנה לסלק את הפריט האסור, אלא בנוסף, כשהמשטרה הגיעה, פעלה באקטיביות כדי למנוע את גילויו של האקדח, הלכה לכספת באמתלה ובתעוזה, לקחה את האקדח, ונתפסה בכף כשהנשק מוחבא על גופה.",דיון והכרעה
81,SH-23-02-14802-163,"העבירות מאופיינות ביוזמה ובתכנון, ובוודאי שבמודעות מלאה.",דיון והכרעה
82,SH-23-02-14802-163,"המלחמה בתופעת החזקת הנשק הלא חוקי מחייבת את גורמי החוק לפעול נגד תופעה רווחת של הסלקת נשק לא חוקי דווקא בסביבה תמימה, שאינה מעוררת חשד, בסביבתן של נשים המשתפות פעולה באופן מלא עם בעלים או בנים המכניסים את הנשק למקום המגורים.",דיון והכרעה
83,SH-23-02-14802-163,"אנו ערים לכך שבפסיקה ניתן למצוא מנעד רחב של מתחמי ענישה בעבירות נשק  ובעבירות של החזקת נשק, בכלל זה.",דיון והכרעה
84,SH-23-02-14802-163,"יחד עם זאת, אנו סבורים כי נכון היה לנקוט בקו המתחייב בשעה זו, של העלאת רף הענישה, כפי שעתרה המערערת.",דיון והכרעה
85,SH-23-02-14802-163,"החמרה זו צריכה לבוא לידי ביטוי בהחמרת מתחמי הענישה, תוך מתן דגש לשיקולים הנוגעים לערכים החברתיים הנפגעים ומידת הפגיעה בהם, כמו גם בשים לב למדיניות הענישה הנוהגת.",דיון והכרעה
86,SH-23-02-14802-163,"נדרש מסר ברור כי נשק לא חוקי הוא ""תפוח אדמה לוהט"" אשר מי שנוגע בו – נכווה, ומי שמבקש לא להסתבך יברח מכל מגע, זיקה או קשר עמו.",דיון והכרעה
87,SH-23-02-14802-163,"מגמת הענישה של בתי המשפט בעבירות של החזקת נשק כוללת לרוב מאסרים בפועל לתקופות שונות, ולעיתים גם מאסרים ממושכים בפועל, אף בצירוף רכיב עונשי כספי, הכל בכפוף לנסיבות ביצוע העבירות, ובהן סוג הנשק, נסיבות החזקתו ומשכה, ובכפוף לנסיבות האישיות של העבריין.",דיון והכרעה
88,SH-23-02-14802-163,"כפי שציין בית המשפט המחוזי בנצרת בעניין מזאריב שלעיל, בעבר, גם לפני שנים לא רבות, ניתנו עונשים במנעד רחב למדי לעבירות נשק, ואולם גם בעבר, ההימנעות ממאסר בבית הסוהר הייתה נדירה, ונעשתה לרוב רק במסגרת הסדר טיעון בענישה מוסכמת, או בנסיבות מיוחדות.",דיון והכרעה
89,SH-23-02-14802-163,"מדיניות החמרה בענישה, המוכתבת על ידי בית המשפט העליון, ועל ידי בית המשפט המחוזי, שוללת בהווה כמעט לחלוטין ענישה שלא על דרך של כליאה.",דיון והכרעה
90,SH-23-02-14802-163,"ב""כ המאשימה הפנתה לפסקי-הדין הבאים:",דיון והכרעה
91,SH-23-02-14802-163,"ב""כ הנאשם טען כי ניתן להסתפק לענישה בעבודות שרות, והפנה לפסקי-הדין הבאים:",דיון והכרעה
92,SH-23-02-14802-163,"ניתן לעיין, בנוסף, בפסקי-דין הבאים:",דיון והכרעה
93,SH-23-02-14802-163,"לסיכום, מתחם הענישה בעבירות החזקת נשק לא חוקי, ראוי שיתחיל ממאסר בפועל במתקן כליאה ולא בעבודות שרות, וצו השעה מחייב זאת.",דיון והכרעה
94,SH-23-02-14802-163,"ריצוי מאסר בבית סוהר שונה מעבודות שרות מרחק שמיים וארץ, והטלת עבודות שרות על עבריין נשק, חוטאת למסר המוקיע אשר נדרש.",דיון והכרעה
95,SH-23-02-14802-163,"כאן מדובר באקדח עם תחמושת תואמת ועם מחסנית, אשר נמצא בביתה של הנאשמת והוחזק שם בידיעתה, ובנוסף, הנאשמת אף ניסתה להסתירו מהשוטרים.",דיון והכרעה
96,SH-23-02-14802-163,"בהתחשב בעונש שהוטל על הבן דורגאם, אני סבורה כי מתחם הענישה נע בין 11 חודשי מאסר לבין 24 חודשי מאסר.",דיון והכרעה
97,SH-23-02-14802-163,"הנאשמת בת 48, גרושה, הודתה במסגרת הסדר טיעון, נטלה אחריות ובכך חסכה זמן ציבורי.",גזירת עונשה של הנאשמת
98,SH-23-02-14802-163,אין לנאשמת עבר פלילי.,גזירת עונשה של הנאשמת
99,SH-23-02-14802-163,"כאמור, שרות המבחן בתסקירו נמנע מהמלצה טיפולית או שיקומית בעניינה של הנאשמת, והתרשם כי חרף אמירותיה והודאתה, היא אינה מכירה לעומק בחומרת המעשים, בעלת נטייה להתנהלות אימפולסיבית ונעדרת מוטיבציה פנימית או תובנות הדרושות להתבוננות ביקורתית עצמית.",גזירת עונשה של הנאשמת
100,SH-23-02-14802-163,"ההגנה חלקה על מסקנותיו של שרות המבחן, ואולם המסקנה תאמה את עמדת הנאשמת, אשר בדבריה האחרונים שהשמיעה בבית המשפט מצאה לציין כי לא ידעה כלל שיש נשק בכספת, ואף טענה כי מסרה את הנשק לשוטרים, בעוד שעל פי כתב האישום שבו הודתה, הנאשמת ידעה בבירור על האקדח, ואף הוציאה אותו מהכספת על מנת למנוע את גילויו, ולא רק שלא מסרה את הנשק לשוטרים כפי שטענה, אלא החביאה אותו על גופה.",גזירת עונשה של הנאשמת
101,SH-23-02-14802-163,"דבריה של הנאשמת מעידים על היעדר תובנה לגביי חומרה של העבירה שביצעה, ועלולים לחזק את הערכת שרות המבחן כי גם בעתיד הנאשמת עלולה לנהוג באופן דומה.",גזירת עונשה של הנאשמת
102,SH-23-02-14802-163,"לטובת הנאשמת אקח בחשבון כי מדובר באישה קשת יום, נעדרת עבר פלילי, בעלת יציבות תעסוקתית יחסית, המפרנסת בדחק את עצמה ואת בניה מאז שהתגרשה, אחרי מסכת נישואין מתעללת, כשהיו קטנים.",גזירת עונשה של הנאשמת
103,SH-23-02-14802-163,"שרות המבחן התרשם כי עברה של הנאשמת משליך על אופן התנהלותה היומי, על קושי שיש לה בהפעלת שיקול דעת מושכל במצבי לחץ.",גזירת עונשה של הנאשמת
104,SH-23-02-14802-163,"בהיעדר כל המלצה טיפולית, לא מדובר באחד המקרים החריגים המצדיקים סטייה ממתחם העונש למטרות שיקום.",גזירת עונשה של הנאשמת
105,SH-23-02-14802-163,"יחד עם זאת, בשקלול הגורמים, ראיתי מקום להטיל על הנאשמת עונש מאסר המצוי ברף התחתון של מתחם העונש ההולם אותו קבעתי, בהתחשב בנסיבות ביצוע העבירות ובנסיבותיה האישיות הקשות שפורטו, היעדרו של עבר פלילי וההודאה בשלב מוקדם.",גזירת עונשה של הנאשמת
106,SH-23-02-14802-163,מצאתי לבוא לקראת הנאשמת ולא להכביד בעונשה בשל הנתונים הבעייתיים שבתסקיר.,גזירת עונשה של הנאשמת
107,SH-23-02-14802-163,"בנוסף למאסר, מצאתי כי יש להטיל קנס כספי בפרופורציה למעשיה של הנאשמת, אולם אתחשב במצבה ואטיל קנס מתון.",גזירת עונשה של הנאשמת
108,SH-23-02-14802-163,"נוכח כל האמור לעיל, אני גוזרת את עונשה של הנאשמת כדלקמן:",סוף דבר
109,SH-23-02-14802-163,א.       11 חודשי מאסר בפועל.,סוף דבר
110,SH-23-02-14802-163,"5 חודשי מאסר על-תנאי, ואולם הנאשמת לא תישא עונש זה אלא אם תעבור במהלך תקופה של שלוש שנים מיום שחרורה מהמאסר כל עבירת נשק מסוג עוון או פשע.",סוף דבר
111,SH-23-02-14802-163,"קנס בסך 1500 ₪ או 6 ימי מאסר תמורתו, אשר ישולם בתוך 90 יום מהיום.",סוף דבר
112,SH-23-02-14802-163,זכות ערעור תוך 45 ימים לבית המשפט המחוזי.,סוף דבר
113,SH-23-02-14802-163,"5129371ניתן והודע היום ז' ניסן תשפ""ד, 15/04/2024 במעמד הנוכחים.",סוף דבר
114,SH-23-02-14802-163,"בעניין עריכה ושינויים במסמכי פסיקה, חקיקה ועוד באתר נבו – הקש כאן","רות שפילברג כהן, שופטת, סגנית הנשיא"
