,verdict,text,part
0,ME-22-05-57177-26,פרקליטות מחוז ירושלים (פלילי),מדינת ישראל
1,ME-22-05-57177-26,"ע""י ב""כ עוה""ד מיכל אזולאי",מדינת ישראל
2,ME-22-05-57177-26,"מואב אבו חדיר (עציר) ע""י ב""כ עוה""ד",הנאשם
3,ME-22-05-57177-26,"ע""י ב""כ עוה""ד רמזי קטילאת",הנאשם
4,ME-22-05-57177-26,"חוק המאבק בטרור, תשע""ו-2016: סע'  22(ב), 29, 29(ב), 30(א), 37, 37(א), 329(א)(2)",הנאשם
5,ME-22-05-57177-26,"חוק העונשין, תשל""ז-1977: סע'  25, 29, 31, 40ג, 92, 99(א), 144(א), 144(ב)(, 144(ב2), 144 (ג)(3), 144ו, 152, 186(א), 192, 274(1), 2, 3, 275, 275א, 287(א), 329(א)(2), 3, 332(3), 333, 334, 335, 335(א), 338(א)(3), 340א(א), 379, 40יא, 40יב, 40יג, 40יג(ב), 40יג(ג), 427(א), 428(רישא), 448(א), 452, 498, 499(א)(1)",הנאשם
6,ME-22-05-57177-26,"תקנות ההגנה (שעת-חירום), 1945: סע'  85(1)(א)",הנאשם
7,ME-22-05-57177-26,"פקודת מניעת טרור: סע'  3, 4",הנאשם
8,ME-22-05-57177-26,"חוק למניעת הסתננות (עבירות ושיפוט), תשי""ד-1954: סע'  2א",הנאשם
9,ME-22-05-57177-26,"פקודת הסמים המסוכנים [נוסח חדש], תשל""ג-1973: סע'  7(א)(ג)",הנאשם
10,ME-22-05-57177-26,"הנאשם הורשע על יסוד הודאתו בעובדות כתב אישום מתוקן במסגרת הסדר טיעון בעבירות הבאות: במסגרת אישום מס' 1: חברות פעילה בארגון טרור – עבירה לפי סעיף 22(ב) לחוק המאבק בטרור, תשע""ו-2016 (להלן: ""חוק המאבק בטרור"").",רקע כללי
11,ME-22-05-57177-26,במסגרת אישום מס' 2: 1.,רקע כללי
12,ME-22-05-57177-26,אימונים או הדרכה למטרות טרור – עבירה לפי סעיף 29(ב) לחוק המאבק בטרור; 2.,רקע כללי
13,ME-22-05-57177-26,"פעולה בנשק למטרות טרור – עבירה לפי סעיף 30(א) לחוק המאבק בטרור בצירוף סעיף 29 לחוק העונשין, התשל""ז -1977 (להלן: ""חוק העונשין"") -  2 עבירות – ייצור ונשיאת נשק; 3.",רקע כללי
14,ME-22-05-57177-26,השתתפות בהתפרעות – עבירה לפי סעיף 152 לחוק העונשין; 4.,רקע כללי
15,ME-22-05-57177-26,מעשה טרור של חבלה בכוונה מחמירה – עבירה לפי סעיף 329(א)(2) ו(3) בצירוף סעיף 29 לחוק העונשין ובצירוף סעיף 37 לחוק המאבק בטרור; 5.,רקע כללי
16,ME-22-05-57177-26,תקיפת שוטרים בנסיבות מחמירות – עבירה לפי סעיף 274(1) + (2) + (3) לחוק העונשין – מספר עבירות.,רקע כללי
17,ME-22-05-57177-26,במסגרת אישום מס' 3: 1.,רקע כללי
18,ME-22-05-57177-26,התפרעות – עבירה לפי סעיף 152 לחוק העונשין; 2.,רקע כללי
19,ME-22-05-57177-26,הפרעה לשוטר בנסיבות מחמירות – עבירה לפי סעיף 275א לחוק העונשין.,רקע כללי
20,ME-22-05-57177-26,במסגרת אישום מס' 4: קשירת קשר לפשע – עבירה לפי סעיף 499(א)(1) לחוק העונשין.,רקע כללי
21,ME-22-05-57177-26,הסדר הטיעון לא כלל הסכמות לעניין העונש.,רקע כללי
22,ME-22-05-57177-26,עיקר החלק הכללי של כתב האישום: הנאשם תושב מדינת ישראל ורשום במרשם האוכלוסין שלה.,רקע כללי
23,ME-22-05-57177-26,"במהלך חודש רמדאן בשנת 2021, החל מביום 13.4.21, התרחשו במדינה, ובפרט בירושלים, התפרעויות ותקיפות, שכללו אלימות, זריקת אבנים וחפצים לעבר אנשים וכלי רכב בעלי חזות או סממנים יהודים, מתוך מניע גזעני וכן התפרעויות ותקיפות על רקע לאומני נגד כוחות המשטרה והביטחון.",רקע כללי
24,ME-22-05-57177-26,"הפרות הסדר נמשכו ברחבי המדינה, בעוד האוכלוסיה האזרחית נתונה תחת מתקפת רקטות.",רקע כללי
25,ME-22-05-57177-26,"החל מביום 2.4.22, במהלך חודש הרמדאן 2022, התרחשו בשער שכם, הר הבית וירושלים אירוע הפרות סדר, שכללו פגיעה בכוחות הביטחון, בין היתר באמצעות זריקת אבנים וחפצים אל עבר שוטרים בעת עבודתם.",רקע כללי
26,ME-22-05-57177-26,ביום 22.2.1969 נוסד ארגון החזית הדמוקרטית לשחרור פלסטין.,רקע כללי
27,ME-22-05-57177-26,ביום 30.1.86 הוכרז ארגון החזית הדמוקרטית כארגון טרור על ידי ממשלת ישראל.,רקע כללי
28,ME-22-05-57177-26,החל מביום 1.11.16 מוכר ארגון החזית הדמוקרטית כארגון טרור מכוח חוק המאבק בטרור.,רקע כללי
29,ME-22-05-57177-26,"הקוטב הוא תא סטודנטיאלי, הפועל באוניברסיטת אבו דיס ומשויך לארגון החזית הדמוקרטית (להלן: ""הקוטב"").",רקע כללי
30,ME-22-05-57177-26,עיקר עובדות האישום הראשון – בין השנים 2016 – 2019 למד הנאשם באוניברסיטת אבו דיס.,רקע כללי
31,ME-22-05-57177-26,"סמוך לתחילת לימודיו, בשנת 2016, הצטרף הנאשם כחבר בקוטב.",רקע כללי
32,ME-22-05-57177-26,בחלק מתקופת הלימודים שימש הנאשם כנציג ועדת הבריאות מטעם הפקולטה לרפואה מול ארגון החזית הדמוקרטית.,רקע כללי
33,ME-22-05-57177-26,"במסגרת תפקידו ב""קוטב"" עסק בפעילות ארגונית, סיוע למתן מלגות, ארגון אירועים שונים, וכן בארגון פעילויות באוניברסיטה לציון יום ייסוד החזית הדמוקרטית בכל שנה.",רקע כללי
34,ME-22-05-57177-26,"בתחילת שנת 2022 השתתף הנאשם במצעד במסגרת הלוויה של יאמן ג'סאן - קטין שנהרג מאש צה""ל, בעודו לובש מדים צבאיים ועליהם סממני החזית הדמוקרטית וכשהוא מחזיק רובה חרוזים מסוג 16M.",רקע כללי
35,ME-22-05-57177-26,"במעשיו המתוארים היה הנאשם חבר בארגון טרור, נטל חלק בפעילות הארגון וביצע פעולות במטרה לקדם פעילותו.",רקע כללי
36,ME-22-05-57177-26,"עיקר עובדות האישום השני – בתחילת שנת 2021, במועד שאינו ידוע במדויק, גמלה בלב הנאשם ההחלטה לייצר מטעני חבלה שישמשו אותו בעימותים מול כוחות המשטרה.",רקע כללי
37,ME-22-05-57177-26,"לאחר צפייה בסרטוני הדרכה להכנת רימונים ופצצות, עטף הנאשם זיקוק בחתיכות ברזל ומתכת שאסף מהאשפה, אותן הדביק באמצעות דבק איזולירבנד, תוך הותרת פתיל הזיקוק חשוף.",רקע כללי
38,ME-22-05-57177-26,"בהמשך אותו ערב הדליק הנאשם את המטען בפרדס סמוך לביתו, המטען התפוצץ אך בעוצמת נמוכה מזו שציפה לה.",רקע כללי
39,ME-22-05-57177-26,"הנאשם המשיך בחיפוש מידע על הכנת מטענים וכעבור מספר ימים מצא באשפה צינור מתכת באורך כ- 10 ס""מ.",רקע כללי
40,ME-22-05-57177-26,"הוא אטם את אחד הפתחים באמצעות פקק בקבוק שתיה ""תפוזינה"", וגירד לתוך הצינור חומר נפץ מזיקוקים, המכיל ניטרוגליצרין ודיפניל אמין, שהם מרכיבים בסוגי אבק שריפה ללא עשן ובתערובות נפץ פירוטכניות מסוימות.",רקע כללי
41,ME-22-05-57177-26,"בכך הנאשם ייצר מטען צינור שבכוחו להזיק לאדם, אותו החביא במחסן השייך למשפחתו.",רקע כללי
42,ME-22-05-57177-26,"ביום 16.5.2021, במהלך מבצע שומר חומות, בסמוך לשעה 18:00, החלו עשרות מתפרעים להפר את הסדר ולהתפרע, כשהם מיידים אבנים ובקבוקי תבערה ויורים זיקוקים אל עבר כוחות הביטחון במספר מוקדים בשכונת בית חנינא ושועפט בירושלים.",רקע כללי
43,ME-22-05-57177-26,"אחת ההתפרעויות התפתחה בדרך שועפט, סמוך לתחנת הדלק ""דור אלון"", בה השתתפו כמאה מתפרעים.",רקע כללי
44,ME-22-05-57177-26,"במהלך התפרעות זו חסמו המתפרעים את הציר באמצעות פח בוער, ויידו עשרות בקבוקי תבערה, אבנים וברזלים וכן ירו זיקוקים באופן מסיבי לעבר הניידות וכוחות הביטחון שפעלו לפיזור ההתפרעות באמצעות שימוש ברימוני הלם ורימוני גז.",רקע כללי
45,ME-22-05-57177-26,"לאחר הדיפת המתפרעים לחלקו המזרחי של רח' אשאבי בשועפט, החלו מתפרעים לשוב לכיוון דרך שועפט, כשהם מיידים בקבוקי תבערה לעבר רכבים שנסעו במקום, תוך סיכונם.",רקע כללי
46,ME-22-05-57177-26,"הכוחות החלו לנוע לעברם בליווי במכונית התזה - מכת""זית.",רקע כללי
47,ME-22-05-57177-26,"הנאשם השתתף בהתפרעות זו כשהוא רעול פנים, הדליק את מטען הצינור שהכין והשליכו לעבר כוחות הביטחון שפעלו במקום מתוך מניע לאומני – אידיאולוגי, ועל מנת לפגוע בשוטרים.",רקע כללי
48,ME-22-05-57177-26,"מטען הצינור נחת על הקרקע, סמוך לשוטר דן הכטלינגר שעמד על הכביש, בפיצוץ עז.",רקע כללי
49,ME-22-05-57177-26,כתוצאה מכך חשו השוטרים צפצופים וכאבים באוזניהם.,רקע כללי
50,ME-22-05-57177-26,"הנאשם נס מהמקום, שב כעבור כשעה, המשיך להתפרע ויידה 10 אבנים אל עבר כוחות הביטחון ממרחק של 40 מטר, כשהוא רעול פנים.",רקע כללי
51,ME-22-05-57177-26,"במעשיו המתוארים קיבל הנאשם אימון או הדרכה להשתמש בנשק או להכינו במטרה לקדם פעילות של ארגון טרור או ביצוע עבירה שהיא מעשה טרור, ייצר, הוביל והחזיק נשק  לשם מעשה טרור, השתתף בהתקהלות אסורה שהחלו לבצע בה את מטרתה בהפרת השלום, שיש בה כדי להטיל אימה על הציבור, ניסה שלא כדין לפגוע באדם בנשק מסוכן או פוגעני אחר בכוונה להטיל בו נכות או מום, או לגרום לו חבלה חמורה, וגרם שלא כדין להתפוצצות חומר נפיץ שלא כדין, והכל מתוך מניע לאומני – אידיאולוגי.",רקע כללי
52,ME-22-05-57177-26,במעשה היה סיכון ממשי לפגיעה חמורה בגופו של אדם.,רקע כללי
53,ME-22-05-57177-26,"כמו כן ניסה הנאשם לתקוף שוטרים והתקיפה קשורה למילוי תפקידם, במטרה להכשילם בתפקידם או למנוע או להפריע להם מלמלאו, כשהוא מזויין בנשק קר והתקיפה הייתה בצוותא של יותר משני אנשים.",רקע כללי
54,ME-22-05-57177-26,"עיקר עובדות האישום השלישי – במהלך חודש הרמדאן 2021, במועד שאינו ידוע במדויק, בסמוך ל""לילת אל קאדר"" ולתפילת התראוויח, בשעות הערב, התקיימה התפרעות ברחבת הר הבית או בסמוך לה.",רקע כללי
55,ME-22-05-57177-26,במהלך ההתפרעות יידו מספר רעולי פנים אבנים לעבר כוחות הביטחון ששהו במקום.,רקע כללי
56,ME-22-05-57177-26,"הנאשם הצטרף למתפרעים, עטה רעלה על פניו, ויידה 5 אבנים לעבר כוחות הביטחון ממרחק של 20-30 מטר.",רקע כללי
57,ME-22-05-57177-26,"במעשיו המתוארים השתתף הנאשם בהתקהלות אסורה שהתחילו לבצע בה את מטרתה בהפרת השלום, שיש בה להטיל אימה על הציבור, וכן יידה אבנים לעבר כלי רכב משטרתי במטרה להפריע לשוטר כשהוא ממלא תפקידו כחוק או להכשילו בכך.",רקע כללי
58,ME-22-05-57177-26,"עיקר עובדות האישום הרביעי – במועד שאינו ידוע במדויק, סמוך לתחילת חודש רמדאן 2022, העביר מנצור צפדי, חברו של הנאשם (להלן: ""מנצור""), אל הנאשם 9 כוורות של זיקוקים, וזאת לצורך יידויים לעבר כוחות הביטחון במהלך עימותים בהר הבית ברמדאן.",רקע כללי
59,ME-22-05-57177-26,"באותו הערב, בשעה שאינה ידועה במדויק, נסע הנאשם לביתו של עורייב אבו ח'דיר (להלן: ""עורייב""), הציג לו את הזיקוקים וקשר עימו קשר לירי הזיקוקים לעבר הרכבת הקלה, העוברת בשכונת מגוריו, שועפט, בירושלים.",רקע כללי
60,ME-22-05-57177-26,"עורייב הסכים להצעתו, כל זאת ממניע אידיאולוגי – לאומני.",רקע כללי
61,ME-22-05-57177-26,"לאחר שעורייב סירב להחביא את הזיקוקים אצלו, עשה זאת הנאשם והחביא את הזיקוקים בשקיות בגג ביתו.",רקע כללי
62,ME-22-05-57177-26,"כעבור כיומיים נסעו הנאשם ועורייב ברכב עם אחר, סעיד נופל (להלן: ""סעיד"").",רקע כללי
63,ME-22-05-57177-26,הנאשם הציע לסעיד להצטרף אליהם ולירות זיקוקים לעבר הרכבת הקלה בשועפט ביום שישי 15.4.2022 וסעיד הסכים.,רקע כללי
64,ME-22-05-57177-26,"בהמשך, פנה מנצור אל הנאשם בהצעה להכין מטעני חבלה שישמשו את מנצור להתפרעויות בחודש רמדאן 2022 והנאשם הסכים לכך.",רקע כללי
65,ME-22-05-57177-26,במעשיו המתוארים קשר הנאשם קשר עם אחרים להשתתף בהתפרעויות ולבצע מעשי פזיזות וכן לייצר ולהוביל נשק.,רקע כללי
66,ME-22-05-57177-26,"בתסקיר שערך שירות המבחן מיום 20.2.2023, כנדרש על פי דין, תוארו נסיבות חייו של הנאשם, משפחתו, יחסו אל העבירות שביצע והתמודדותו עם תנאי המעצר.",תסקיר שירות המבחן
67,ME-22-05-57177-26,"הנאשם, בן 25, מאורס, התגורר עם משפחתו בירושלים טרם מעצרו.",תסקיר שירות המבחן
68,ME-22-05-57177-26,"משפחתו תוארה כמשפחה מלוכדת, נורמטיבית ומתפקדת.",תסקיר שירות המבחן
69,ME-22-05-57177-26,הנאשם בוגר 12 שנות לימוד.,תסקיר שירות המבחן
70,ME-22-05-57177-26,לדבריו לא התעוררו בעיות חברתיות או לימודיות במהלך לימודי התיכון.,תסקיר שירות המבחן
71,ME-22-05-57177-26,"עם סיומם, פנה ללימודי טכנאי רנטגן באוניברסיטת ""אבו דיס"" למשך 4 שנים.",תסקיר שירות המבחן
72,ME-22-05-57177-26,"אחר כך עבד בקופת חולים ""מכבי"" כטכנאי רנטגן למשך כשנה וחצי.",תסקיר שירות המבחן
73,ME-22-05-57177-26,"הוא מסר כי טרם מעצרו זומן לראיון בבית חולים ""הדסה"" שם שאף לעבוד.",תסקיר שירות המבחן
74,ME-22-05-57177-26,לנאשם אין הרשעות קודמות.,תסקיר שירות המבחן
75,ME-22-05-57177-26,"לדברי שירות המבחן, הנאשם התקשה לקבל אחריות לעבירות בהן הורשע, ונטה לצמצם את מעורבותו ואת חומרת מעשיו.",תסקיר שירות המבחן
76,ME-22-05-57177-26,באשר לאישום הראשון – מסר הנאשם מסר כי במהלך לימודיו סייע לתלמידים במסגרת שלא השתייכה לארגון טרור.,תסקיר שירות המבחן
77,ME-22-05-57177-26,"הנאשם הביע תמיהה על כניסת ארגון טרור לאוניברסיטה, ושלל לבישת מדים או החזקת נשק.",תסקיר שירות המבחן
78,ME-22-05-57177-26,"באשר לאישום השני – מסר הנאשם כי מדובר היה בזיקוקים המשמשים בחתונות, כאשר הוא רק ניסה לבדוק אם הם פועלים.",תסקיר שירות המבחן
79,ME-22-05-57177-26,הוא שלל כוונה לירות זיקוקים כלפי מישהו או לפגוע בעזרתם.,תסקיר שירות המבחן
80,ME-22-05-57177-26,"באשר לאישום השלישי – מסר הנאשם כי מדובר היה בהתפרעות בסמוך לביתו, במהלכה נעשה שימוש בגז שמילא את ביתו.",תסקיר שירות המבחן
81,ME-22-05-57177-26,"לכן זרק אבנים לעבר כוחות המשטרה, כדי לסלקם מהאזור.",תסקיר שירות המבחן
82,ME-22-05-57177-26,כאן הודה שנטל חלק בהתפרעות אך שלל כוונה לפגוע באחרים.,תסקיר שירות המבחן
83,ME-22-05-57177-26,באשר לאישום הרביעי – הנאשם נטה לייחס את האחריות לשותפו ומסר כי לאחר ששותפו הציע לו לירות זיקוקים על הרכת הקלה הוא החליט להצטרף אליו אך בהמשך התחרט ולא עשה כן.,תסקיר שירות המבחן
84,ME-22-05-57177-26,שירות המבחן התרשם כי ברקע מעשיו הרצון לחוש שייכות לסביבתו.,תסקיר שירות המבחן
85,ME-22-05-57177-26,"לצד זאת, התרשם שירות המבחן כי לנאשם כוחות תפקוד המתבטאים בסיום לימודי התיכון, לימוד המקצוע והתעסוקה היציבה.",תסקיר שירות המבחן
86,ME-22-05-57177-26,"נוסף על כך, על פי התסקיר, הנאשם מבטא הפקת לקחים ממעשיו והכרה בהשלכות מעשיו על מצבו ומשפחתו.",תסקיר שירות המבחן
87,ME-22-05-57177-26,"שירות המבחן מנה כגורמי סיכון את העובדה שמדובר בצעיר, הנמצא במהלך גיבוש זהות עצמית כבוגר.",תסקיר שירות המבחן
88,ME-22-05-57177-26,"כחלק מרצונו לחוש נפרדות ועצמאות ממשפחתו ולצד זאת לחוש שייכות לסביבתו, התחבר לגורמי טרור ולקח חלק פעיל במעשים.",תסקיר שירות המבחן
89,ME-22-05-57177-26,עוד צויין כי לנאשם קושי בבחינת המסוכנות שבמעשיו ובהכרה בהשלכותיהם.,תסקיר שירות המבחן
90,ME-22-05-57177-26,"כגורמי סיכוי מנה שירות המבחן את היות הנאשם צעיר בעל אינטליגנציה תקינה ויכולת ביטוי מילולית תואמת, את העובדה שיש לו כוחות חיוביים לתפקוד, המתבטאים בסיום לימודי התיכון, לימוד המקצוע והתעסוקה היציבה.",תסקיר שירות המבחן
91,ME-22-05-57177-26,"כמו כן, את העובדה שההליך הפלילי גרם לו להפנים את התנהלותו והשלכותיה, את רצונו של הנאשם לשקם את חייו להקים תא המשפחתי שלו, לחזור לעבודתו ולהימנע ממעשים דומים.",תסקיר שירות המבחן
92,ME-22-05-57177-26,"נוכח ההתרשמות כפי שפורטה, חומרת מעשיו, המסוכנות הרבה בהם והקושי של הנאשם לקחת אחריות על מעשיו, המליץ שירות המבחן כי יושת על הנאשם עונש מוחשי של מאסר ומאסר על תנאי.",תסקיר שירות המבחן
93,ME-22-05-57177-26,הצדדים לא הגישו ראיות לעונש.,"עיקר טיעוני ב""כ הצדדים"
94,ME-22-05-57177-26,"ב""כ המאשימה התייחסה לערכים המוגנים שנפגעו והם הגנה על שלום הציבור ובטחונו, הגנה על המדינה, הגנה על הציבור.","עיקר טיעוני ב""כ הצדדים"
95,ME-22-05-57177-26,"עוד טענה כי הנאשם פגע בשמירה על הסדר הציבורי, פגע בשלטון החוק.","עיקר טיעוני ב""כ הצדדים"
96,ME-22-05-57177-26,הוא פגע בערך המוגן של שמירה על חיי אדם ושלמות הגוף.,"עיקר טיעוני ב""כ הצדדים"
97,ME-22-05-57177-26,כן ציינה כי הפגיעה של הנאשם בערכים האלו היא ברף הגבוה ביותר.,"עיקר טיעוני ב""כ הצדדים"
98,ME-22-05-57177-26,"ב""כ המאשימה ציינה, כי עניינם של כל ארבעת האישומים בפגיעה ממושכת ואלימה בביטחון המדינה ובכוחות הביטחון, וכל זאת בתקופה אלימה במיוחד.","עיקר טיעוני ב""כ הצדדים"
99,ME-22-05-57177-26,"כמו כן עמדה על חומרתם של המעשים בהם הורשע הנאשם, שבוצעו במהלך מבצע שומר החומות.","עיקר טיעוני ב""כ הצדדים"
100,ME-22-05-57177-26,"ביחס לאישום הראשון, טענה ב""כ המאשימה כי חברות הנאשם בארגון הטרור נמשכה מאז שנת 2016.","עיקר טיעוני ב""כ הצדדים"
101,ME-22-05-57177-26,"לדבריה, הנאשם נטל חלק משמעותי בפעילות התא, ולא הפסיק את חברותו בארגון הטרור לאורך השנים.","עיקר טיעוני ב""כ הצדדים"
102,ME-22-05-57177-26,"כמו כן טענה ב""כ המאשימה, כי המשך ביצוע פעולות הטרור מצביע גם כן על המשך חברותו בתא.","עיקר טיעוני ב""כ הצדדים"
103,ME-22-05-57177-26,"ב""כ המאשימה הדגישה, כי הארגון בו היה הנאשם חבר הוא ארגון שמטרתו רצחנית, ושבמשך שנים הוציא לפועל מאות פיגועים.","עיקר טיעוני ב""כ הצדדים"
104,ME-22-05-57177-26,היא טענה כי יש להתחשב בנסיבות ביצוע העבירה ובנזק הפוטנציאלי שבחברותו של הנאשם בארגון.,"עיקר טיעוני ב""כ הצדדים"
105,ME-22-05-57177-26,"לעניין האישום השני הדגישה ב""כ המאשימה את חומרת המעשה, וטענה כי זהו ניסיון לפיגוע רצחני וקטלני, שיכול היה להוביל למותם של חפים מפשע והכל ממניע גזעני לאומני אידיאולוגי.","עיקר טיעוני ב""כ הצדדים"
106,ME-22-05-57177-26,"ב""כ המאשימה ביקשה כי יינתן ביטוי לתכנון הממושך שקדם למעשה, שכלל צפייה בסרטוני הדרכה להכנת רימונים ופצצות.","עיקר טיעוני ב""כ הצדדים"
107,ME-22-05-57177-26,"כמו כן הנאשם ניסה את המטען שהכין, לא היה מרוצה מעוצמת הפיצוץ והמשיך לנסות ולהגיע ל""מטען המושלם"", כלשונה.","עיקר טיעוני ב""כ הצדדים"
108,ME-22-05-57177-26,"כמו כן עמדה ב""כ המאשימה על כך שהנאשם החביא את המטען בביתו.","עיקר טיעוני ב""כ הצדדים"
109,ME-22-05-57177-26,"לדבריה, המעשה גובל בניסיון רצח ברף החמור ביותר.","עיקר טיעוני ב""כ הצדדים"
110,ME-22-05-57177-26,"ב""כ המאשימה תיארה כי בתקופה רגישה, לאחר ירי רקטות מסיבי לעבר ירושלים ועוטף עזה במהלך מבצע שומר החומות, הנאשם נטל חלק בהתפרעות חמורה וחריגה בהיקפה, של כמאה מתפרעים, ובמהלכה כוחות הביטחון הצליחו להדוף את המתפרעים, אך רק לזמן קצר, כאשר המתפרעים שבו והתקדמו לעבר כוחות הביטחון.","עיקר טיעוני ב""כ הצדדים"
111,ME-22-05-57177-26,"הנאשם, באותו אירוע, השליך את המטען שהכין אל עבר כוחות הביטחון כשהוא רעול פנים, וזאת על מנת לפגוע בשוטרים.","עיקר טיעוני ב""כ הצדדים"
112,ME-22-05-57177-26,"עוד הדגישה ב""כ המאשימה, כי הנאשם הורשע בעבירות על חוק המאבק בטרור, בו מבוטאת באופן ברור עמדת המחוקק להחמרה בענישה, כפי שזו אף פורשה בהלכה הפסוקה.","עיקר טיעוני ב""כ הצדדים"
113,ME-22-05-57177-26,"לעניין האישום השלישי, טענה ב""כ המאשימה, כי יש להתייחס לתקופה הרגישה בה בוצעו העבירות, בחודש רמדאן, בתקופה בה אירעו התפרעויות בכל הארץ, ובירושלים בפרט, בסמיכות לאירוע מושא האישום השני, וכן במקום הרגיש בו בוצעו - בהר הבית, אשר הפסיקה הכירה ברגישות המקום ובחומרה שיש ליחס לפגיעה שם.","עיקר טיעוני ב""כ הצדדים"
114,ME-22-05-57177-26,"היא עמדה על פוטנציאל הנזק של אירוע בו המוני מתפרעים מיידים אבנים אל עבר שוטרים בהר הבית, כאמור.","עיקר טיעוני ב""כ הצדדים"
115,ME-22-05-57177-26,"לעניין האישום הרביעי טענה ב""כ המאשימה, כי אמנם הנאשם הורשע בקשירת קשר לפשע, אך אין המדובר ברעיון ערטילאי גרידא, כי אם בתוכנית מגובשת, שכללה גיוס של מעורבים, אגירת אמצעי תקיפה ואחסונם בבית הנאשם, כמו גם הסכמה של הנאשם להכנת מטעני חבלה.","עיקר טיעוני ב""כ הצדדים"
116,ME-22-05-57177-26,"ב""כ המאשימה ציינה כי לא ניתן לשער מה היה קורה אלמלא היה הנאשם נעצר.","עיקר טיעוני ב""כ הצדדים"
117,ME-22-05-57177-26,"ב""כ המאשימה עתרה למתחמי ענישה, עבור כל אישום בנפרד: באישום הראשון - בין 10 ל- 24 חודשי מאסר בפועל; באישום השני – בין 10 שנות מאסר ל- 14 שנות מאסר (ב""כ המאשימה הפנתה לעניין זה להנחיית פרקליט המדינה 9.16 – מדיניות הענישה בעבירות נשק ומטעני חבלה); באישום השלישי – בין 12 ל- 24 חודשי מאסר בפועל, ובאישום הרביעי - בין 8 ל- 20 חודשי מאסר בפועל, לצד ענישה נלווית.","עיקר טיעוני ב""כ הצדדים"
118,ME-22-05-57177-26,"ב""כ המאשימה עמדה על גילו הצעיר של הנאשם, שהודה בכתב האישום המתוקן וחסך זמן שיפוטי.","עיקר טיעוני ב""כ הצדדים"
119,ME-22-05-57177-26,"עוד ציינה, כי הנאשם נעדר הרשעות קודמות.","עיקר טיעוני ב""כ הצדדים"
120,ME-22-05-57177-26,"אך ב""כ המאשימה טענה, כי נוכח ריבוי האישומים ומשך התקופה בה היה הנאשם מעורב במעשים אלה, אין לתת לשיקולים אלה לקולא את המשקל שניתן להם בדרך כלל.","עיקר טיעוני ב""כ הצדדים"
121,ME-22-05-57177-26,"מעבר לכך, טענה ב""כ המאשימה, כי הנאשם אמנם הודה, אך כפי שעולה מהתסקיר הוא אינו לוקח אחריות מלאה על העבירות בהן הורשע ומצמצם את מעורבותו במעשים.","עיקר טיעוני ב""כ הצדדים"
122,ME-22-05-57177-26,"שירות המבחן לא התרשם לחיוב מהנאשם, כעולה מההמלצה להטיל עליו עונש מוחשי.","עיקר טיעוני ב""כ הצדדים"
123,ME-22-05-57177-26,בנסיבות אלו המאשימה סבורה שיש להגן על הציבור  ולמקם את עונשו באמצע מתחם הענישה.,"עיקר טיעוני ב""כ הצדדים"
124,ME-22-05-57177-26,"על רקע האמור, עתרה ב""כ המאשימה לענישה באמצע המתחם, ובהתאם לעונש של 14 שנות מאסר, וכן מאסר על תנאי וקנס משמעותי של עשרות אלפי שקלים.","עיקר טיעוני ב""כ הצדדים"
125,ME-22-05-57177-26,"ב""כ המאשימה ציינה, כי אמנם במקרה של פגיעה בשוטר לא נהוג להגיש תסקיר נפגע עבירה, אך סברה כי יש מקום להשתת פיצוי על הנאשם לקופה הציבורית בשל הפגיעה שנגרמה.","עיקר טיעוני ב""כ הצדדים"
126,ME-22-05-57177-26,"ב""כ הנאשם טען כי טענותיה של ב""כ המאשימה אינן עולות בקנה אחד עם עובדות כתב האישום, וביקש כי בית המשפט יעמוד על דיוקם של הדברים.","עיקר טיעוני ב""כ הצדדים"
127,ME-22-05-57177-26,"בנוגע לאישום הראשון טען ב""כ הנאשם, כי חברותו של הנאשם בקוטב – תא סטודנטים הפועלת באוניברסיטה, נפסקה עם סיום לימודיו של הנאשם, ואינה נמשכת עד היום.","עיקר טיעוני ב""כ הצדדים"
128,ME-22-05-57177-26,"כמו כן טען ב""כ הנאשם, כי יש להבחין בין חברות בארגון טרור בתוך שטחי מדינת ישראל לבין חברות בארגון ""בשטחים המוחזקים"", כלשונו.","עיקר טיעוני ב""כ הצדדים"
129,ME-22-05-57177-26,"הבדל זה משליך, לטענתו, על פוטנציאל הנזק.","עיקר טיעוני ב""כ הצדדים"
130,ME-22-05-57177-26,"זאת בפרט מאחר שטיב הפעילות של הארגון אינו צבאי, כי אם אזרחי.","עיקר טיעוני ב""כ הצדדים"
131,ME-22-05-57177-26,"מדובר בפעילות שנעשתה בקרב קהל הסטודנטים באוניברסיטה, ללא קשר להשתייכותם.","עיקר טיעוני ב""כ הצדדים"
132,ME-22-05-57177-26,"ב""כ הנאשם טען כי הפסיקה עומדת על יחס האיזון שבין פעילות אזרחית של ארגוני טרור לבין הפעילות הצבאית שלהם, כאשר פעילות אזרחית נמצאת במדרג הנמוך ביותר בבחינת התרומה שלה לפעילות טרור במובן הקלאסי.","עיקר טיעוני ב""כ הצדדים"
133,ME-22-05-57177-26,"לעניין האישום השני, טען ב""כ הנאשם, כי אין לקבל את טענת המאשימה, כאילו מדובר בניסיון לגרום למותו של אדם, שכן הדבר אינו עולה מכתב האישום המתוקן.","עיקר טיעוני ב""כ הצדדים"
134,ME-22-05-57177-26,"כמו כן טען ב""כ הנאשם, כי במקרים אחרים בהם הורשעו נאשמים בייצור מטענים ונשיאתם לבתי יהודים ממניע גזעני, הסכימה המאשימה במסגרת הסדר לעונש של 4 שנים.","עיקר טיעוני ב""כ הצדדים"
135,ME-22-05-57177-26,"לעניין האישום השלישי, טען ב""כ הנאשם, כי מדובר באירוע שהתרחש לפני כשנתיים ולא ניתן היה להאשים בו את הנאשם לולא הודה בחקירתו במעורבות שלו בו והוא הודה ונטל אחריות על המעשה.","עיקר טיעוני ב""כ הצדדים"
136,ME-22-05-57177-26,"לעניין האישום הרביעי, הפנה ב""כ הנאשם לגזר הדין שניתן בעניינו של שותפו למעשה של הנאשם – עורייב.","עיקר טיעוני ב""כ הצדדים"
137,ME-22-05-57177-26,"ב""כ הנאשם טען, כי מדובר בקשר בוסרי הרחוק מביצוע העבירה נשוא האישום.","עיקר טיעוני ב""כ הצדדים"
138,ME-22-05-57177-26,"ב""כ הנאשם טען כי אמנם מדובר במספר אירועים שונים ולא באירוע אחד.","עיקר טיעוני ב""כ הצדדים"
139,ME-22-05-57177-26,"אך לצד זאת טען, כי ראוי שתהיה חפיפה בענישה בגין כל אחד מהאישומים.","עיקר טיעוני ב""כ הצדדים"
140,ME-22-05-57177-26,"ב""כ הנאשם טען, כי חלק מן העבירות בוצעו בהיות הנאשם קטין, וכי יש להתחשב בכך בעת הטלת העונש.","עיקר טיעוני ב""כ הצדדים"
141,ME-22-05-57177-26,"אך מאחר שהנאשם יליד 15.8.97, הלכה למעשה לא היה הנאשם קטין בעת ביצוע העבירות, ועל כן לא אדרש לטענות בעניין.","עיקר טיעוני ב""כ הצדדים"
142,ME-22-05-57177-26,"ב""כ הנאשם ציין, כי הנאשם נעדר עבר פלילי, וכן כי נטל אחריות למיוחס לו, וחסך בזמן שיפוטי יקר.","עיקר טיעוני ב""כ הצדדים"
143,ME-22-05-57177-26,"את דברו האחרון של הנאשם ביטא בא כוחו, כדלקמן (עמוד 26 לפרוטוקול, שורה 22):",דברו האחרון לעונש של הנאשם
144,ME-22-05-57177-26,"בהתאם להוראות סעיף 40ג יחד עם סעיף 40יג לחוק העונשין, בעת גזירת עונשו של נאשם על בית המשפט לקבוע, תחילה, את מתחם העונש ההולם לכל ""אירוע"" שבגינו הורשע הנאשם, ולאחר מכן לגזור את עונשו של הנאשם בתוך מתחם העונש ההולם.",קביעת מתחם העונש ההולם
145,ME-22-05-57177-26,כתב האישום שלפניי אוחז ארבעה אישומים.,קביעת מתחם העונש ההולם
146,ME-22-05-57177-26,"אין חולק, כי יש לקבוע מתחמי עונש הולמים ביחס לכל אחד מהאישומים.",קביעת מתחם העונש ההולם
147,ME-22-05-57177-26,"בהתאם, ייקבע מתחם עונש הולם נפרד לגבי אירועי כל אחד מהאישומים.",קביעת מתחם העונש ההולם
148,ME-22-05-57177-26,"אחר כך ייגזר עונש כולל בגין ארבעת האירועים, בהתאם להסדר הקבוע בסעיף 40יג(ב) לחוק העונשין.",קביעת מתחם העונש ההולם
149,ME-22-05-57177-26,"מעשיו של הנאשם הציבו סכנה ישירה וממשית לחיי אדם, ופגעו בערכים החברתיים של הגנה על שלום הפרט ובטחונו, הגנה על שלמות הגוף, וכן של הגנה על שלום הציבור ובטחונו, שמירה על הסדר הציבורי ועל שלטון החוק.",קביעת מתחם העונש ההולם
150,ME-22-05-57177-26,"מעשים אלה זרו תחושת חוסר ביטחון, אימה ופחד בקרב הציבור.",קביעת מתחם העונש ההולם
151,ME-22-05-57177-26,"ראוי לציין, כי הנאשם הורשע בעבירות לפי חוק המאבק בטרור, בהן עבירת פעולה בנשק למטרות טרור, בהתאם להוראת סעיף 30(א) לחוק המאבק בטרור, אשר העונש המקסימלי בגינה הוא 20 שנות מאסר.",קביעת מתחם העונש ההולם
152,ME-22-05-57177-26,"כמו כן הורשע הנאשם בעבירת מעשה טרור של חבלה בכוונה מחמירה, שחל בעניינה ""כפל עונש"", עד לרף עליון של 25 שנים, בהתאם להוראת סעיף 37(א) לחוק המאבק בטרור.",קביעת מתחם העונש ההולם
153,ME-22-05-57177-26,"ככל שהדברים נוגעים לאישום הראשון - נקבע בשורה של פסקי דין, כי מעשים שמטרתם לאפשר את פעילות ארגוני הטרור, לרבות פעילות בעלת אופי אזרחי, מובילים לביסוס אחיזת ארגוני הטרור באוכלוסייה וחיזוקם, ל""קירוב לבבות"" לאידיאולוגיה הרצחנית של ארגון הטרור, ובכך לסיכון בטחון המדינה והציבור בישראל (בש""פ 392/12 פלוני ואח' נ' מדינת ישראל, בפסקה 4 (פורסם במאגרים 26.01.2012); בש""פ 6120/14 סאלח ברקאת נ' מדינת ישראל, בפסקה 11 (פורסם במאגרים 23.09.2014)).",קביעת מתחם העונש ההולם
154,ME-22-05-57177-26,"בקביעת מתחם העונש ההולם על בית המשפט להתחשב לא רק בחומרת העבירות כשלעצמן, אלא גם בחומרת הנסיבות שבהן בוצעו.",קביעת מתחם העונש ההולם
155,ME-22-05-57177-26,"במקרה שלפני, הורשע הנאשם בריבוי מקרים, שחלקם הארי בוצעו על פני תקופה קצרה יחסית, כאשר מתקיימות מספר נסיבות חומרה מצטברות בביצוע העבירות:",קביעת מתחם העונש ההולם
156,ME-22-05-57177-26,"באישום הראשון – הנאשם היה פעיל בקוטב למשך תקופה ממושכת, בין השנים 2016 – 2019.",קביעת מתחם העונש ההולם
157,ME-22-05-57177-26,מעורבותו של הנאשם בקוטב לא התמצתה בחברות גרידא.,קביעת מתחם העונש ההולם
158,ME-22-05-57177-26,"הנאשם לקח חלק פעיל בארגון, עסק בפעילות ארגונית, לרבות בארגון פעילויות לציון יום ייסוד החזית הדמוקרטית.",קביעת מתחם העונש ההולם
159,ME-22-05-57177-26,עם זאת הנאשם לא עבד בתפקידים ניהוליים במסגרת חברותו בארגון ולא עמד בראש הארגון או איזה מחוליותיו.,קביעת מתחם העונש ההולם
160,ME-22-05-57177-26,"אין מקום להבחנה לה טען ב""כ הנאשם בין הפונקציה האזרחית לפונקציה הצבאית בפעילות ארגון טרור.",קביעת מתחם העונש ההולם
161,ME-22-05-57177-26,"אין לומר כי פעילותו של הנאשם הסתכמה בפעילות בעלת אופי אזרחי בלבד, שכן היא כללה השתתפות במצעד, בעוד הנאשם לובש מדים צבאיים, עליהם סממני החזית הדמוקרטית וכשהוא מחזיק רובה חרוזים מסוג 16M, וכן כללה תמיכה בפעילות ארגון החזית הדמוקרטית.",קביעת מתחם העונש ההולם
162,ME-22-05-57177-26,"אף ראוי להפנות לפסיקת בית המשפט העליון, לפיה ההבחנה בין הפונקציה האזרחית לפונקציה הצבאית של ארגון טרור מלאכותית ושגויה, שכן הפונקציה האזרחית מזינה את התכלית הצבאית, והתכלית הצבאית מספקת עילה לפעילות האזרחית (ראו, בין היתר, בש""פ 6552/05 ראסם עבידאת נ' מדינת ישראל (פורסם במאגרים 17.08.2005); בש""פ 7385/03 נאצר בן חאלד אגברייה נ' מדינת ישראל (פורסם במאגרים 31.08.2003); בש""פ 7223/03 שיח' ראיד בן סאלח מחאג'נה נ' מדינת ישראל (פורסם במאגרים 18.08.2003)).",קביעת מתחם העונש ההולם
163,ME-22-05-57177-26,"מעבר לכך, אין לקבל את טענותיו של ב""כ הנאשם כי יש לייחס חשיבות לכך שאוניברסיטת אבו דיס ממוקמת בשטחי הרשות הפלסטינאית.",קביעת מתחם העונש ההולם
164,ME-22-05-57177-26,"הנאשם, תושב העיר ירושלים, היה חבר בארגון טרור בהיותו סטודנט באוניברסיטה, כאשר חברותו בארגון כאמור תרמה להעצמת הסיכון לביטחון המדינה ולציבור בישראל, ומכאן חומרת מעשיו.",קביעת מתחם העונש ההולם
165,ME-22-05-57177-26,"באישום השני – הנאשם פעל מתוך מניע לאומני – אידיאולוגי, בכוונה לפגוע באנשי כוחות הביטחון, ולהסב נזק בנפש וברכוש.",קביעת מתחם העונש ההולם
166,ME-22-05-57177-26,"מעשיו של הנאשם כללו תכנון מוקדם, איסוף חומרים, צפייה בסרטוני הדרכה, עריכת ניסוי בפיצוץ המטען בסמוך לבית, שכלול עוצמת המטען והצפנתו במחסן בית המשפחה של הנאשם.",קביעת מתחם העונש ההולם
167,ME-22-05-57177-26,"מעבר לכך, הנאשם השתתף בהתפרעות מאסיבית, בה השתתפו כמאה מתפרעים, כשהוא רעול פנים.",קביעת מתחם העונש ההולם
168,ME-22-05-57177-26,"אז הדליק את מטען הצינור שהכין והשליכו לעבר כוחות הביטחון, בסמיכות לשוטר, וגרם לפיצוץ עז.",קביעת מתחם העונש ההולם
169,ME-22-05-57177-26,"הנאשם התמיד במעשיו, ולאחר שנס מהמקום, שב והמשיך לקחת חלק בהתפרעות וליידות אבנים אל עבר כוחות הביטחון ממרחק קצר, כשהוא רעול פנים.",קביעת מתחם העונש ההולם
170,ME-22-05-57177-26,"הפיצוץ העז שנגרם כתוצאה מהשלכת מטען הצינור, הסב פגיעה בגוף לשוטרים שנכחו במקום, שסבלו מצפצופים וכאבים באוזניהם.",קביעת מתחם העונש ההולם
171,ME-22-05-57177-26,למרבה המזל לא נגרמו פגיעות כבדות יותר בגוף או ברכוש.,קביעת מתחם העונש ההולם
172,ME-22-05-57177-26,אך פוטנציאל הנזק שעשוי היה להיגרם בגוף גדול.,קביעת מתחם העונש ההולם
173,ME-22-05-57177-26,"חומרה נוספת נעוצה בעיתוי ביצוע העבירות, במועד רגיש במיוחד, במהלך מבצע שומר חומות, בתקופה בה נורה ירי מסיבי של רקטות לעבר אזור ירושלים ועוטף עזה, לאורכה נמשכו הפרות סדר.",קביעת מתחם העונש ההולם
174,ME-22-05-57177-26,"באישום הרביעי – הנאשם תכנן מבעוד מועד את המעשה, ונערך אליו ימים מראש.",קביעת מתחם העונש ההולם
175,ME-22-05-57177-26,ראוי לעמוד על הדומיננטיות של הנאשם ביוזמת המעשה ובמהלכים לביצועו.,קביעת מתחם העונש ההולם
176,ME-22-05-57177-26,"הנאשם הוא שהציע לעורייב ואחר כך לסעיד לירות את הזיקוקים לעבר הרכבת הקלה, הוא שקיבל לידיו את 9 כוורות הזיקוקים, והוא שהצפינן בשקיות בגג ביתו.",קביעת מתחם העונש ההולם
177,ME-22-05-57177-26,"לצד זאת, הסכים הנאשם להצעת מנצור להכנת מטעני חבלה.",קביעת מתחם העונש ההולם
178,ME-22-05-57177-26,"אירוע זה לא יצא אל הפועל, אך אין להקל ראש בפוטנציאל הנזק שבו, ובסכנה הגלומה בירי הזיקוקים שתוכנן אל עבר הרכבת הקלה ובמטעני החבלה שהנאשם הסכים לעסוק בהכנתם.",קביעת מתחם העונש ההולם
179,ME-22-05-57177-26,"אשר למדיניות הענישה הנהוגה, ב""כ הצדדים הגישו אסופת פסיקה.",קביעת מתחם העונש ההולם
180,ME-22-05-57177-26,"ב""כ המאשימה הפנתה לשורה של פסקי דין, כדלקמן:",קביעת מתחם העונש ההולם
181,ME-22-05-57177-26,"תפ""ח (מחוזי ירושלים) 1307-09-13 מדינת ישראל נ' אחמד רישק (פורסם במאגרים 19.04.2015) – הנאשמים הורשעו, לאחר שמיעת ראיות, בביצוע עבירות של קשירת קשר לסיוע לאויב במלחמתו, לפי סעיף 99(א) בצירוף סעיף 92 לחוק העונשין, ובסיוע לניסיון לייצור נשק, לפי סעיף 144(ב2) בצירוף סעיפים 25 ו-31 לחוק העונשין.",קביעת מתחם העונש ההולם
182,ME-22-05-57177-26,"בן דודו של נאשם 1 שיתף אותו בתכניותיו לבצע פיגוע, הוא ביקש את עזרתו בהכנת מטען חבלה, רכישת אקדח ובהחדרת מטען החבלה לשטחי ישראל.",קביעת מתחם העונש ההולם
183,ME-22-05-57177-26,נאשם 1 שיתף את נאשם 2.,קביעת מתחם העונש ההולם
184,ME-22-05-57177-26,"השלושה אגרו חומרים להכנת המטען, העבירו אותם למתכנן הפיגוע ובחרו יעד לביצוע הפיגוע.",קביעת מתחם העונש ההולם
185,ME-22-05-57177-26,על נאשם 1 נגזרו 10 שנות מאסר בפועל ומאסר על תנאי ועל נאשם 2 נגזרו 8 שנות מאסר בפועל ומאסר על תנאי.,קביעת מתחם העונש ההולם
186,ME-22-05-57177-26,"תפ""ח (מחוזי תל אביב-יפו) 1167/02  מדינת ישראל נ' תורק יחיא (29.12.2005) – הנאשם הורשע בעבירות של ייצור והחזקת נשק לפי סעיפים 144(ב2) ו144(א) רישא לחוק העונשין וכן במתן אמצעים לביצוע פשע על פי סעיף 498 לחוק העונשין.",קביעת מתחם העונש ההולם
187,ME-22-05-57177-26,"הנאשם לימד אחרים כיצד להכין מטען נפץ, להתקינו ולפוצץ אותו, למטרות הפחדה ואזהרה.",קביעת מתחם העונש ההולם
188,ME-22-05-57177-26,על הנאשם הוטל עונש מאסר של 12 שנים בפועל ומאסר על תנאי.,קביעת מתחם העונש ההולם
189,ME-22-05-57177-26,"ענ""פ 43700-03-22 מדינת ישראל נ' פלוני (8.12.2022) – המשיב, קטין בעת ביצוע העבירות, הורשע על יסוד הודאתו בעבירות של התפרעות לפי סעיף 152 לחוק העונשין; הפרעה לשוטר בנסיבות מחמירות לפי סעיפים 275 א ו 29 לחוק העונשין והחזקה או שימוש בסמים לצריכה עצמית לפי סעיף 7(א)(ג) סיפא לפקודת הסמים המסוכנים (נוסח חדש), התשל""ג – 1973 (להלן: ""פקודת הסמים"").",קביעת מתחם העונש ההולם
190,ME-22-05-57177-26,"בתקופת מבצע ""שומר החומות"", הגיע המשיב לאחד ממוקדי ההתפרעויות בעיר עכו, ויידה אבנים לעבר שוטרים ממרחק 50 מטר לערך.",קביעת מתחם העונש ההולם
191,ME-22-05-57177-26,בית משפט השלום גזר על המשיב 4 חודשי מאסר על תנאי שלא יעבור עבירה של התפרעות או הפרעה לשוטר בנסיבות מחמירות; 3 חודשי מאסר על תנאי שלא יעבור עבירה מסוג פשע בניגוד לפקודת הסמים; התחייבות כספית וקנס.,קביעת מתחם העונש ההולם
192,ME-22-05-57177-26,בית המשפט המחוזי החמיר את העונש והוסיף 12 חודשי מאסר על תנאי ליתר העונשים שנגזרו בבית משפט קמא.,קביעת מתחם העונש ההולם
193,ME-22-05-57177-26,"תפ""ח (מחוזי חי') 55524-06-21 מדינת ישראל נ' קוסאי עבאס (פורסם במאגרים 21.03.2022) – הנאשם הורשע על יסוד הודאתו בעבירות של מעשה טרור של ניסיון לחבלה בכוונה מחמירה, לפי סעיף 329(א)(2) לחוק העונשין + סעיף 29 לחוק + סעיף 37 לחוק המאבק בטרור, מעשה טרור של חבלה חמורה בנסיבות מחמירות, לפי סעיף 333 + סעיף 335 + סעיף 29 לחוק העונשין, וסעיף 37 לחוק המאבק בטרור; והתפרעות, לפי סעיף 152 בצירוף סעיף 29 לחוק העונשין.",קביעת מתחם העונש ההולם
194,ME-22-05-57177-26,"הנאשם נטל חלק בהתפרעות, במהלך אירועי שומר החומות, כשהוא רעול פנים.",קביעת מתחם העונש ההולם
195,ME-22-05-57177-26,"המתפרעים, חמושים במקלות ואבנים, יידו אבנים על מכתזי""ת וחסמו נתיב מעבר באמצעות רהיטים.",קביעת מתחם העונש ההולם
196,ME-22-05-57177-26,"לאחר מכן, נקלע למקום המתלונן עם רכבו.",קביעת מתחם העונש ההולם
197,ME-22-05-57177-26,"המתלונן נחסם ע""י המתפרעים, שחבטו ברכבו.",קביעת מתחם העונש ההולם
198,ME-22-05-57177-26,הוא יצא מהרכב והחל בורח.,קביעת מתחם העונש ההולם
199,ME-22-05-57177-26,"המתפרעים השיגוהו, היכו בו באמצעות בעיטות, אגרופים ובאמצעות חפצים שונים עד לאבדן הכרה.",קביעת מתחם העונש ההולם
200,ME-22-05-57177-26,הם גם הציתו את רכבו של המתלונן.,קביעת מתחם העונש ההולם
201,ME-22-05-57177-26,"על הנאשם נגזרו 10 שנות מאסר בפועל, מאסר על תנאי ופיצוי.",קביעת מתחם העונש ההולם
202,ME-22-05-57177-26,"ב""כ הנאשם הפנה לפסיקת בתי דין צבאיים, וכן לפסקי הדין הבאים (בכללם פסקי דין שניתנו בהקשר להסדרי טיעון שכללו הסכמות לעניין העונש, כך שמידת תרומתם לעניין פחותה):",קביעת מתחם העונש ההולם
203,ME-22-05-57177-26,"בנוסף, אפנה לפסקי הדין הבאים:",קביעת מתחם העונש ההולם
204,ME-22-05-57177-26,"אשר לשיקולי אחידות הענישה, בעניין האישום השני הפנה ב""כ הנאשם לגזר דינו של מעורב אחר בפרשה:",קביעת מתחם העונש ההולם
205,ME-22-05-57177-26,"לאור כל האמור, בהתחשב בערכים החברתיים שנפגעו מביצוע העבירות, במידת הפגיעה בהם, במדיניות הענישה הנהוגה ובנסיבות הקשורות בביצוע העבירה, אני קובעת את מתחמי העונש ההולם, במקרה דנא, כדלקמן:",קביעת מתחם העונש ההולם
206,ME-22-05-57177-26,באישום הראשון – בין 6 חודשי מאסר בפועל ל- 20 חודשי מאסר בפועל.,קביעת מתחם העונש ההולם
207,ME-22-05-57177-26,באישום השני – בין 3 שנות מאסר בפועל ל- 8 שנות מאסר בפועל.,קביעת מתחם העונש ההולם
208,ME-22-05-57177-26,באישום השלישי – בין 8 חודשי מאסר בפועל ל- 20 חודשי מאסר בפועל.,קביעת מתחם העונש ההולם
209,ME-22-05-57177-26,באישום הרביעי – בין 5 חודשי מאסר בפועל ל- 18 חודשי מאסר בפועל.,קביעת מתחם העונש ההולם
210,ME-22-05-57177-26,"לאחר קביעת מתחם העונש ההולם על בית המשפט לגזור את עונשו של הנאשם בתוך מתחם זה, בהתאם להוראות סעיף 40יא וסעיף 40יב לחוק העונשין.",גזירת עונשו של הנאשם בתוך מתחם העונש ההולם
211,ME-22-05-57177-26,השיקולים הרלוואנטיים לגזירת עונשו של הנאשם הם:,גזירת עונשו של הנאשם בתוך מתחם העונש ההולם
212,ME-22-05-57177-26,עברו הפלילי של הנאשם – הנאשם נעדר הרשעות קודמות.,גזירת עונשו של הנאשם בתוך מתחם העונש ההולם
213,ME-22-05-57177-26,"הודאה ונטילת אחריות – הנאשם הודה במסגרת הסדר הטיעון בעובדות כתב האישום המתוקן, ולכאורה קיבל אחריות על מעשיו וחסך הצורך בשמיעת עדויות.",גזירת עונשו של הנאשם בתוך מתחם העונש ההולם
214,ME-22-05-57177-26,"עם זאת, כעולה מתסקיר שירות המבחן, הנאשם התקשה לקבל אחריות לעבירות בהן הורשע, ונטה לצמצם את מעורבותו ולהפחית מחומרת מעשיו, ושירות המבחן התרשם כי לנאשם קושי בבחינת המסוכנות שבמעשיו ובהכרה בהשלכותיהם.",גזירת עונשו של הנאשם בתוך מתחם העונש ההולם
215,ME-22-05-57177-26,"נתוניו האישיים של הנאשם, נסיבות חייו ופגיעת העונש בנאשם ומשפחתו – הנאשם יליד שנת 1997, כבן 25, גבר צעיר שחייו לפניו.",גזירת עונשו של הנאשם בתוך מתחם העונש ההולם
216,ME-22-05-57177-26,"הנאשם השלים לימודי תיכון ולימודי המשך מקצועיים, עבד בעבודה אליה הוכשר, והביע רצון לשקם את חייו.",גזירת עונשו של הנאשם בתוך מתחם העונש ההולם
217,ME-22-05-57177-26,"הנאשם מאורס לאישה, והטלת עונש של מאסר בפועל על הנאשם פוגעת בו ובתא המשפחתי שהיה על סף הקמתו.",גזירת עונשו של הנאשם בתוך מתחם העונש ההולם
218,ME-22-05-57177-26,"מעבר לכך, הנאשם נתון במעצר עד תום ההליכים, וידוע כי תנאי מעצר קשים מתנאי מאסר.",גזירת עונשו של הנאשם בתוך מתחם העונש ההולם
219,ME-22-05-57177-26,"לצד זאת, יש לשקול לחובת הנאשם את הצורך בהרתעתו, כמפורט בתסקיר שירות המבחן, שהתרשם כי הנאשם נמצא עדיין בתהליך גיבוש זהותו העצמית כבוגר, וככזה הוא נתון להשפעות שליליות.",גזירת עונשו של הנאשם בתוך מתחם העונש ההולם
220,ME-22-05-57177-26,"זאת בפרט בשים לב למהות העבירות בהן הורשע, על רקע אידיאולוגי, ותוך שימת דגש גם לחשיבות הרתעת הרבים.",גזירת עונשו של הנאשם בתוך מתחם העונש ההולם
221,ME-22-05-57177-26,"חלוף הזמן מעת ביצוע העבירות – האירועים מושא האישום הראשון התרחשו בין השנים 2016 – 2019, בזמן לימודיו של הנאשם באוניברסיטת אבו דיס.",גזירת עונשו של הנאשם בתוך מתחם העונש ההולם
222,ME-22-05-57177-26,הדבר מהווה נסיבה לקולה.,גזירת עונשו של הנאשם בתוך מתחם העונש ההולם
223,ME-22-05-57177-26,"במקרה זה, אני מוצאת ליתן עונש כולל לכל האירועים, בהתאם להוראת סעיף 40יג(ב) לחוק העונשין.",גזירת עונשו של הנאשם בתוך מתחם העונש ההולם
224,ME-22-05-57177-26,"אמנם בדרך זו גזר הדין אינו מגלה את החומרה הקונקרטית אותה ייחס בית המשפט לכל אחד מהאירועים שבגינם הורשע הנאשם, אך הוראות הדין מתירות זאת.",גזירת עונשו של הנאשם בתוך מתחם העונש ההולם
225,ME-22-05-57177-26,"הטעם להטלת עונש כולל נעוץ בעובדה כי, חרף היות המעשים ""אירועים"" נפרדים, מדובר בשרשרת מעשים בעלי מאפיינים דומים.",גזירת עונשו של הנאשם בתוך מתחם העונש ההולם
226,ME-22-05-57177-26,"בנסיבות אלה ראוי להטיל עונש כולל, שישקף את מלוא הנתונים הרלוונטיים לענישה.",גזירת עונשו של הנאשם בתוך מתחם העונש ההולם
227,ME-22-05-57177-26,"בהתאם להוראות  40יג(ג) לחוק העונשין בגזירת העונש הכולל יש להתחשב במספר העבירות, בתדירותן ובזיקה ביניהן, וביחס הולם בין חומרת מכלול המעשים ומידת אשמו של הנאשם לבין סוג העונש.",גזירת עונשו של הנאשם בתוך מתחם העונש ההולם
228,ME-22-05-57177-26,"העונש הכולל שייגזר על נאשם במקרה של ריבוי אירועים אינו סכימה אריתמטית של העונשים הראויים בגין כל אירוע ואירוע, אלא עליו לשמור על יחס הולם בין חומרת מכלול האירועים שבביצועם הורשע הנאשם לבין עונש המאסר שייגזר עליו.",גזירת עונשו של הנאשם בתוך מתחם העונש ההולם
229,ME-22-05-57177-26,"יחס הולם כאמור נגזר, בין השאר, מתוך השוואה לעונשים הקבועים בדין בגין ביצוען של עבירות שונות.",גזירת עונשו של הנאשם בתוך מתחם העונש ההולם
230,ME-22-05-57177-26,"לפיכך, ולאחר שקלולם של מכלול הנסיבות לכף חומרה ולכף קולה, כפי שפורטו לעיל, אני מתרשמת, כי יש לגזור על הנאשם עונש כולל המצוי ברף האמצעי – עליון של מתחם העונש ההולם.",גזירת עונשו של הנאשם בתוך מתחם העונש ההולם
231,ME-22-05-57177-26,"בהתאם, אני גוזרת על הנאשם עונש מאסר בפועל של שמונה שנות מאסר, מאסר מותנה, וקנס.",גזירת עונשו של הנאשם בתוך מתחם העונש ההולם
232,ME-22-05-57177-26,"נוכח האמור, אני גוזרת על הנאשם את העונשים הבאים:",סוף דבר
233,ME-22-05-57177-26,"8 שנות מאסר בפועל, בניכוי ימי מעצרו.",סוף דבר
234,ME-22-05-57177-26,מאסר על תנאי למשך 9 חודשים.,סוף דבר
235,ME-22-05-57177-26,הנאשם יישא בעונש זה אם בתקופה של שלוש שנים מיום שחרורו מן המאסר יעבור על אחת מהעבירות בהן הורשע .,סוף דבר
236,ME-22-05-57177-26,"5129371קנס בסך של 5,000 ₪, אשר ישולם בחמישה תשלומים חודשיים, רצופים ושווים, החל מביום 2.6.23 וב- 2 לכל אחד מארבעת החודשים העוקבים.",סוף דבר
237,ME-22-05-57177-26,"ניתן היום,  י""א אייר תשפ""ג, 02 מאי 2023, בהעדר הצדדים.",סוף דבר
