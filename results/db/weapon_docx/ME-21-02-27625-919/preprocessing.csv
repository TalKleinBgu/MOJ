,verdict,text,part
0,ME-21-02-27625-919,"מדינת ישראל
ע""י ב""כ עו""ד מרים בן גל
מפרקליטות מחוז ירושלים (פלילי)",כבוד השופטת  חגית מאק-קלמנוביץ
1,ME-21-02-27625-919,"חוק העונשין, תשל""ז-1977: סע'  144, 144(א), 144(ב), 338(א)(5)","מחמד בסילה 
ע""י ב""כ עו""ד יוסי זילברברג"
2,ME-21-02-27625-919,"הנאשם, יליד 1982, הודה והורשע במסגרת הסדר טיעון בכתב אישום הכולל עבירות של נשיאת נשק ותחמושת – עבירה לפי סעיף 144(ב) רישא + סיפא לחוק העונשין תשל""ז-1977 ובהחזקת נשק, אביזרי נשק ותחמושת – עבירה לפי סעיף 144(א) רישא + סיפא לחוק זה.",גזר דין חלקי
3,ME-21-02-27625-919,"על פי עובדות כתב האישום הנאשם הוביל ונשא לביתו שבענתא החדשה, כשלושה שבועות עובר ליום 2.2.21, נשק דמוי רובה סער 16-M, היורה ובכוחו להמית אדם.",גזר דין חלקי
4,ME-21-02-27625-919,"הרובה הכיל חלקים של רובה סער 16-M תקני, ביניהם מכלול וקנה רובה בקליבר 5.56 מ""מ (להלן: הנשק).",גזר דין חלקי
5,ME-21-02-27625-919,"כמו כן נשא הנאשם 5 מחסניות שחלקן מכילות תחמושת; מיכל של תרסיס המכיל שמן לנשק; קת פלסטיק; 2 קופסאות כדורי תחמושת 5.56 מ""מ המכילות בסך הכל 60 כדורים (להלן: אביזרי הנשק והתחמושת).",גזר דין חלקי
6,ME-21-02-27625-919,"הנאשם הסתיר את הנשק ואת אביזרי הנשק והתחמושת בחדר השינה שלו, הנשק הוסתר מעל ארון הבגדים כשהוא עטוף במגבת, ואביזרי הנשק והתחמושת הוחזקו בתיק בתוך ארון הבגדים.",גזר דין חלקי
7,ME-21-02-27625-919,"מספר ימים לאחר מכן הנאשם הוציא את הנשק, ניקה את הקנה בתרסיס השמן, הכניס מחסנית ריקה לנשק ודרך אותו, פירק והרכיב את הנשק.",גזר דין חלקי
8,ME-21-02-27625-919,הנאשם לא היה מעולם בעל רישיון להחזיק בנשק.,גזר דין חלקי
9,ME-21-02-27625-919,"הסדר הטיעון בין הצדדים כלל תיקונים מסויימים בכתב האישום והסכמה להפנות את הנאשם לתסקיר שירות המבחן, ללא הסכמה לעניין העונש.",גזר דין חלקי
10,ME-21-02-27625-919,"בטיעוניה לעונש ציינה ב""כ המאשימה את הערכים המוגנים, הסיכון שיש בעבירות הנשק לשלום הציבור ובטחונו והחשש שהנשק יגיע לגורמים עברייניים.",גזר דין חלקי
11,ME-21-02-27625-919,"היא הפנתה לפסיקה הדנה בסיכון הגלום בהחזקת הנשק והחשש שייעשה שימוש בנשק גם אם ההחזקה בו אינה למטרות עברייניות, והוסיפה כי לאחרונה ניתן היה להיווכח בפגיעה בציבור כתוצאה מזמינותם של כלי נשק.",גזר דין חלקי
12,ME-21-02-27625-919,"כמו כן הפנתה להנחיות פרקליט המדינה המבטאות מדיניות של החמרה בענישה, וקראה לפעול בהתאם להן גם אם אינן מחייבות.",גזר דין חלקי
13,ME-21-02-27625-919,"באשר לנסיבות ביצוע העבירה ציינה התובעת כי היה על הנאשם לדווח למשטרה על הנשק והאבזרים ולא להחזיקם בביתו, וכי הנאשם החזיק ברובה דמי 16-M, פירק והרכיב אותו, והדבר מצביע על בקיאות וניסיון.",גזר דין חלקי
14,ME-21-02-27625-919,"לעניין מדיניות הענישה הפנתה ב""כ המאשימה למספר פסקי דין ולמתחמים שנקבעו בהם.",גזר דין חלקי
15,ME-21-02-27625-919,"בשים לב למדיניות של החמרת הענישה, ולכך שמדובר במקרה זה בהחזקת רובה ובהחזקה של תחמושת ואביזרים בנוסף לרובה,  ביקשה ב""כ המאשימה לקבוע מתחם ענישה הנע בין 2.5 לבין 4 שנות מאסר.",גזר דין חלקי
16,ME-21-02-27625-919,"מאחר שהנאשם הודה ולקח אחריות, חסך זמן והביע חרטה, וכן בשל עברו הפלילי המינורי והתסקיר המלמד על ניהול חיים נורמטיביים, סברה ב""כ המאשימה שיש למקם את הנאשם בחלקו התחתון של מתחם הענישה, וביקשה לגזור עליו עונש מאסר למשך שנתיים וחצי ומאסר על תנאי.",גזר דין חלקי
17,ME-21-02-27625-919,"ב""כ הנאשם טען כי הנאשם מצא את הנשק, ולפיכך אין רלוונטיות לטענות הנוגעות לקשרים אפשריים עם עולם הפשע והעבריינות, אם כי הנאשם שגה בכך שלא דיווח למשטרה על מציאת הנשק.",גזר דין חלקי
18,ME-21-02-27625-919,"אציין כי הסניגור התייחס לעובדת מציאת הנשק כמוסכמת, אולם לא מצאתי אישור לכך בהודעה לבית המשפט או בעובדות כתב האישום המתוקן, שם מדובר על כך שהנאשם נשא את הנשק והאביזרים לביתו ברכבו בנסיבות שאינן ידועות למאשימה.",גזר דין חלקי
19,ME-21-02-27625-919,"הסניגור טען כי יש חשיבות רבה להודעתו של הנאשם וללקיחת האחריות מצידו, וציין כי הנאשם אדם נורמטיבי, נשוי ואב ל- 3 בנות, בעל רצף תעסוקתי המפרנס את משפחתו, ללא הרשעות קודמות (מלבד הרשעה בעבירה של צייד), וגם שירות המבחן המליץ על עונש של עבודות שירות או צו מבחן.",גזר דין חלקי
20,ME-21-02-27625-919,"ב""כ הנאשם הפנה למספר פסקי דין שבהם הוטלו עונשי מאסר בעבודות שירות, וציין כי בענייננו מדובר בנשק מאולתר ולא תקני.",גזר דין חלקי
21,ME-21-02-27625-919,הוא ביקש לקבל את המלצת שירות המבחן ולהטיל על הנאשם עונש של עבודות שירות.,גזר דין חלקי
22,ME-21-02-27625-919,הנאשם עצמו הביע חרטה על המעשים וצער על כך שלא התקשר לדווח למשטרה על מציאת הנשק.,גזר דין חלקי
23,ME-21-02-27625-919,"לנאשם אין הרשעות קודמות מלבד הרשעה בעבירה של צייד, שבגינה נדון לקנס והתחייבות כספית.",גזר דין חלקי
24,ME-21-02-27625-919,לענייננו אין משקל ממשי להרשעה זו.,גזר דין חלקי
25,ME-21-02-27625-919,"מתסקיר שירות המבחן שהוגש בעניינו עולה כי הנאשם גדל בסביבה נורמטיבית, סיים 12 שנות לימוד וקיבל תעודת בגרות ירדנית.",גזר דין חלקי
26,ME-21-02-27625-919,"הוא נשוי ואב ל-3 בנות צעירות, המשפחה מתנהלת באופן תקין ונורמטיבי, אך נקלעה למשבר כלכלי ונפשי בשל ההליכים המשפטיים והפגיעה הכלכלית שנגרמה כתוצאה ממעצרו של הנאשם והפסקת עבודתו.",גזר דין חלקי
27,ME-21-02-27625-919,"הנאשם קיבל אחריות מלאה על ביצוע העבירה, הביע צער, חרטה, אכזבה עצמית ובושה.",גזר דין חלקי
28,ME-21-02-27625-919,קצינת המבחן התרשמה כי הנאשם בעל מערכת ערכים נורמטיבית בבסיסה וכי ההליכים המשפטיים חידדו עבורו את גבולות המותר והאסור.,גזר דין חלקי
29,ME-21-02-27625-919,"הומלץ כי אם יוטל על הנאשם עונש מוחשי, הוא יהיה בדרך של מאסר שירוצה בעבודות שירות, בשילוב עם עונש מרתיע לעתיד.",גזר דין חלקי
30,ME-21-02-27625-919,כמו כן הומלץ על העמדת הנאשם למבחן למשך שנה.,גזר דין חלקי
31,ME-21-02-27625-919,"כלי נשק הוא חפץ מסוכן, שהשימוש העיקרי בו הוא לצורך המתת אדם, גרימת פגיעה גופנית חמורה לאדם או איום בפגיעה כזו.",מתחם העונש ההולם
32,ME-21-02-27625-919,"אין צורך להכביר מילים באשר לסכנה הנשקפת מסחר והחזקה של כלי נשק הנעשית על ידי מי שאינם מורשים לכך, שלא למטרות ראויות כגון הגנה על בטחון המדינה או על שלום אזרחיה.",מתחם העונש ההולם
33,ME-21-02-27625-919,"לנוכח הסכנה הרבה הטמונה בשימוש בנשק, אסר המחוקק הן את הירי עצמו והן שורה ארוכה של מעשים הסובבים את השימוש בנשק והירי בו.",מתחם העונש ההולם
34,ME-21-02-27625-919,"כך, סעיף 144 לחוק העונשין אוסר פעולות כגון ייצור, ייבוא, סחר ועסקה בנשק.",מתחם העונש ההולם
35,ME-21-02-27625-919,"האיסור חל גם על פעולות שהן נייטרליות יותר על פי טיבן, נשיאה והחזקה של נשק, והוא חל גם על חלקי נשק, אבזרים ותחמושת.",מתחם העונש ההולם
36,ME-21-02-27625-919,"קיימת גם הסדרה הנוגעת לעבירות של רשלנות ואי נקיטת אמצעי זהירות מספיקים בכלי נשק, במסגרת סעיף 338(א)(5) לחוק.",מתחם העונש ההולם
37,ME-21-02-27625-919,"החוק יוצר, איפוא, מעגלי ביטחון המרחיקים את האדם מכל עיסוק בלתי חוקי בנשק.",מתחם העונש ההולם
38,ME-21-02-27625-919,כל אלה חלים גם על החזקת נשק שאינה חלק מפעילות עבריינית.,מתחם העונש ההולם
39,ME-21-02-27625-919,"למרבה הצער בשנים האחרונות אנו עדים כמעט מידי יום לאירועים של ירי ושימוש בנשק המביאים לקיפוח חייהם של רבים, לעיתים קרובות של חפים מפשע.",מתחם העונש ההולם
40,ME-21-02-27625-919,"כאמור, הנאשם שבפני טען כי מצא את הנשק והביאו לביתו במקום לדווח עליו למשטרה.",מתחם העונש ההולם
41,ME-21-02-27625-919,"ב""כ המאשימה לא מחתה על הטענה ולא התנגדה לה, ומכל מקום בעובדות כתב האישום המתוקן לא נטען כי הנאשם רכש את הנשק מאחר או השיג אותו בנסיבות שיש בהן חומרה נוספת על עצם הנשיאה וההחזקה בנשק.",מתחם העונש ההולם
42,ME-21-02-27625-919,"אין ספק שהחזקת נשק בנסיבות שבפני חמורה פחות מהחזקה הנעשית בנסיבות של מעורבות עבריינית, סחר בכלי נשק, כוונה קונקרטית לשימוש בנשק וכיוצא באלה.",מתחם העונש ההולם
43,ME-21-02-27625-919,"עם זאת, החשש מכך שהנשק ייפול לידיים בלתי רצויות או שייעשה בו שימוש כלשהו קיים גם במקרה זה.",מתחם העונש ההולם
44,ME-21-02-27625-919,"עצם זמינותו של נשק מעוררת חשש שיעשה בו שימוש, ונאמר כבר כי אקדח המונח על השולחן במערכה הראשונה, עלול לירות עד המערכה השלישית.",מתחם העונש ההולם
45,ME-21-02-27625-919,"באשר לפסיקה הנוהגת, עיינתי בפסקי הדין אליהם הפנו הצדדים ובפסיקה נוספת, כמפורט להלן:",מתחם העונש ההולם
46,ME-21-02-27625-919,"בענייננו, הנאשם החזיק בביתו נשק דמוי רובה סער ותחמושת מתאימה.",מתחם העונש ההולם
47,ME-21-02-27625-919,"לטענת הסניגור, שלא נסתרה, הנשק, האביזרים והתחמושת נמצאו על ידי הנאשם, כך שהגיעו לחזקתו באופן מקרי, לא ביוזמתו ולא בעסקת רכישה.",מתחם העונש ההולם
48,ME-21-02-27625-919,הנשק היה מאולתר אולם כלל רכיבים של נשק תקני.,מתחם העונש ההולם
49,ME-21-02-27625-919,"הנאשם ניקה, פירק והרכיב את הנשק, אולם לא עשה בו שימוש כלשהו.",מתחם העונש ההולם
50,ME-21-02-27625-919,לאור כל האמור לעיל אני קובעת מתחם ענישה הנע בין 6-24 חודשי מאסר.,מתחם העונש ההולם
51,ME-21-02-27625-919,"נפסק כי על עבירות נשק יש להשית בדרך כלל מאסר מאחורי סורג ובריח, ורק במקרים חריגים יבוצע המאסר בעבודות שירות.",מתחם העונש ההולם
52,ME-21-02-27625-919,"עם זאת, על אף הכלל האמור, סקירת הפסיקה מעלה כי במקרים לא מעטים נמצא כי התקיימו נסיבות המצדיקות ריצוי המאסר בעבודות שירות.",מתחם העונש ההולם
53,ME-21-02-27625-919,באשר לעונש הראוי לנאשם שבפני;,מתחם העונש ההולם
54,ME-21-02-27625-919,"הנאשם יליד 1982, נשוי ואב לילדים, ללא עבר פלילי (מלבד עבירה של צייד), הודה והביע חרטה, עובד ומפרנס את משפחתו, התסקיר שהוגש בעניינו היה חיובי.",מתחם העונש ההולם
55,ME-21-02-27625-919,כל אלו ממקמים את הנאשם בתחתית מתחם הענישה.,מתחם העונש ההולם
56,ME-21-02-27625-919,בכל הנוגע למצבו ונסיבות חייו של הנאשם לא מתקיימות במקרה זה נסיבות חריגות המצדיקות ריצוי עונש המאסר בעבודות שירות.,מתחם העונש ההולם
57,ME-21-02-27625-919,אלא שהנאשם שבפני היה נתון במעצר לתקופה של 80 יום בטרם שוחרר למעצר בית.,מתחם העונש ההולם
58,ME-21-02-27625-919,"אני סבורה שתקופה זו של למעלה מחודשיים וחצי בה שהה הנאשם במעצר יש בה כדי ליצור את ההרתעה ולהשיג, במידה רבה, את תכלית הענישה של מאסר בפועל.",מתחם העונש ההולם
59,ME-21-02-27625-919,"הנאשם שהיה נתון במעצר תקופה משמעותית ""טעם את טעמו של הכלא"", גם אם לא למלוא תקופת מאסרו, ובמצב זה ניתן להסתפק בתקופת ענישה נוספת שתרוצה בעבודות שירות.",מתחם העונש ההולם
60,ME-21-02-27625-919,לאור האמור הנאשם מופנה לממונה על עבודות השירות לצורך קבלת חוות דעת.,מתחם העונש ההולם
61,ME-21-02-27625-919,"ניתן היום,  ח' תשרי תשפ""ב, 14 ספטמבר 2021, בהעדר הצדדים.",מתחם העונש ההולם
62,ME-21-02-27625-919,"בעניין עריכה ושינויים במסמכי פסיקה, חקיקה ועוד באתר נבו – הקש כאן",מתחם העונש ההולם
