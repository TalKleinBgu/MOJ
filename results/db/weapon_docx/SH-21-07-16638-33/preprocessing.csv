,verdict,text,part
0,SH-21-07-16638-33,"ע""י ב""כ עוה""ד ראיס אבו סייף, עוה""ד רמזי קטילאת ועוה""ד חאלד אזברגה",יוסף אלבאז 
1,SH-21-07-16638-33,"חוק העונשין, תשל""ז-1977: סע'  144ד2",יוסף אלבאז 
2,SH-21-07-16638-33,"* בית משפט השלום ברמלה גזר את עונשו של הנאשם, אשר הורשע בשתי עבירות של הסתה לאלימות, למאסר בפועל ל-8 חודשים, מאסר מותנה ל-6 חודשים וקנס בסך 5,000 ₪ או 25 ימי מאסר חלף הקנס.",יוסף אלבאז 
3,SH-21-07-16638-33,* עונשין – עבירות – הסתה לאלימות,יוסף אלבאז 
4,SH-21-07-16638-33,"הנאשם הוא אימאם לשעבר במסגד בעיר לוד וניהל חשבון פייסבוק עם למעלה מ-3,000 עוקבים.",יוסף אלבאז 
5,SH-21-07-16638-33,"הרשעת הנאשם נסבה על אמירות שפרסם במהלך חודש רמדאן 2022, לאחר מבצע ""שומר חומות"", בהן הביע תמיכה במתפרעים שנהגו אלימות במהומות בהר הבית.",יוסף אלבאז 
6,SH-21-07-16638-33,"אמירה אחת עניינה דברים שפרסם בעמוד הפייסבוק שלו ואמירה שניה עניינה נאום שנשא בפני קהל, אשר צולם ופורסם באחד מעמודי הפייסבוק.",יוסף אלבאז 
7,SH-21-07-16638-33,בית המשפט גזר את עונשו של הנאשם כמפורט לעיל וקבע כך:,יוסף אלבאז 
8,SH-21-07-16638-33,"הענישה הנוהגת בגין הסתה לאלימות נעה במנעד רחב, בין מאסר מותנה ושל""צ ועד עונשי מאסר מוחשיים.",יוסף אלבאז 
9,SH-21-07-16638-33,"בקביעת מתחם העונש נבחנת ההסתה מבחינת חומרת הפרסום, מובהקות תוכנו המסית, מידת החשיפה של הפרסום, סמיכות הפרסום לאירועי אלימות או לתקופת מתיחות ואלימות, ופוטנציאל הסיכון למימוש התוכן המסית כלפי הציבור.",יוסף אלבאז 
10,SH-21-07-16638-33,פרסומיו של הנאשם היו בוטים בתוכנם.,יוסף אלבאז 
11,SH-21-07-16638-33,"הנאשם נקט בדברי שבח, עידוד ואהדה מפורשים כלפי המתפרעים האלימים בהר הבית, במילים אותן ניסח בשפתו הציורית והאמוציונלית, כשמטרתו הייתה לעורר הזדהות עמוקה, ולסחוף את קהל מאזיניו ותומכיו.",יוסף אלבאז 
12,SH-21-07-16638-33,לפרסום היה פוטנציאל סיכון ממשי.,יוסף אלבאז 
13,SH-21-07-16638-33,"זאת, בהיותו מנהיג דתי וציבורי רב השפעה, ומאחר שבדבריו כיוון לצורך להגן על מסגד אל-אקצא מפני פגיעה בקדושתו.",יוסף אלבאז 
14,SH-21-07-16638-33,"בנוסף, תפוצת הפרסומים הייתה רחבה.",יוסף אלבאז 
15,SH-21-07-16638-33,"אף אם הנאשם לא היה מודע לפרסום נאומו בעמוד פייסבוק שלא הוא מנהל, הרי משהוא נשא דברים בפני קהל ותועד בידיעתו בווידאו, הוא היה מודע לאפשרות הפצתו במרשתת.",יוסף אלבאז 
16,SH-21-07-16638-33,"בנסיבות אלו, ומחמת פרסום דברי ההסתה בתקופה סוערת ומתוחה, קם בעטיים של הפרסומים סיכון ממשי לעשיית מעשי אלימות.",יוסף אלבאז 
17,SH-21-07-16638-33,מתחם העונש ההולם נע בין 7 חודשי מאסר ל-14 חודשי מאסר בפועל.,יוסף אלבאז 
18,SH-21-07-16638-33,"העובדות הצריכות הובאו בהרחבה בהכרעת הדין מיום 14.11.2023, ולכן אעמוד עליהן בקצרה.",הרקע – עבירות ההסתה לאלימות בהן הורשע הנאשם
19,SH-21-07-16638-33,"הנאשם, הוא שייח', אימאם לשעבר במסגד הגדול ""אל עומרי"" בעיר לוד, אישיות ציבורית רבת השפעה בקרב קהל תומכיו, ניהל חשבון ברשת החברתית ""פייסבוק"" תחת שמו يوسف الباز (""יוסף אלבאז"") (להלן: ""החשבון"").",הרקע – עבירות ההסתה לאלימות בהן הורשע הנאשם
20,SH-21-07-16638-33,"נכון לעת הרלוונטית היו מקושרים אל החשבון 4,952 חברים ו-3,399 עוקבים.",הרקע – עבירות ההסתה לאלימות בהן הורשע הנאשם
21,SH-21-07-16638-33,"פרסומי הנאשם היו חשופים באופן ישיר לחברים והעוקבים בחשבון, ופתוחים בפני כל מי שנכנס אל הדף, כך שהתאפשר להם לסמן חיבוב (Like) או לשתף (Share) את התוכן שפרסם הנאשם בפני אחרים.",הרקע – עבירות ההסתה לאלימות בהן הורשע הנאשם
22,SH-21-07-16638-33,"בחודש רמדאן בין התאריכים 15.4.2022 ל-22.4.2022 התרחשו בהר הבית והעיר העתיקה בירושלים אירועי אלימות, הפרות סדר, והתפרעויות אלימות, שכללו זריקת בקבוקי תבערה, יידויי אבנים וירי זיקוקים לעבר שוטרים, שהביאו בחלקם לפציעת השוטרים.",הרקע – עבירות ההסתה לאלימות בהן הורשע הנאשם
23,SH-21-07-16638-33,"באישום הראשון, נקבע כי בתאריך 22.4.2022 בשעה 05:30 לערך, החלו התפרעויות אלימות והפרות סדר נרחבות באזור הר הבית בידי מתפרעים שחלקם שהו במסגד אל-אקצא במהלך הלילה, אשר כללו יידוי אבנים וירי זיקוקים לעבר שוטרים ששהו במקום.",הרקע – עבירות ההסתה לאלימות בהן הורשע הנאשם
24,SH-21-07-16638-33,"בשעה 06:04 פרסם הנאשם רשומה בחשבון שלו בשפה הערבית, שזכתה ל-88 סימני חיבוב ו-2 שיתופים, ובה הביע דברי אהדה ושבח כלפי המתפרעים האלימים בהר הבית, ובכך הסית לאלימות, כדלקמן:",הרקע – עבירות ההסתה לאלימות בהן הורשע הנאשם
25,SH-21-07-16638-33,"الشباب , الاشاوس , المرابطون والمرابطات , الحرائر , المعتكفون","""قائمة الشرف .........."
26,SH-21-07-16638-33,"هذه هي قائمة الشرف المجاهدة , التي دهست انف الاحتلال الإسرائيلي ,", والمعتكفات ....
27,SH-21-07-16638-33,هذه هي قائمة الشرف التي أظهرت بعض المنتفعين من السياسيين في, وبدمائها منعت منه تقسيم المسجد الأقصى ......
28,SH-21-07-16638-33,إسرائيل من ان يوهموا الراي العام باي دور لغيركم في حماية المسجد الأقصى, وبدمائها منعت منه تقسيم المسجد الأقصى ......
29,SH-21-07-16638-33,هذه هي قائمة الشرف التي جعلت بعض أعضاء الكنيست يظهر زيفهم,......
30,SH-21-07-16638-33,"هذه هي قائمة الشرف التي جعلت الدنيا كلها ترى ان إسرائيل ليست دولة , بل", وتظهر قزميتهم امام الرباط والجهاد والمقاومة الباسلة .......
31,SH-21-07-16638-33,"يا اهل هذه القائمة : سيروا على بركة الله , حيا الله رباطكم وجهادكم",عصابة مافيا تفتقر لادنى معيار أخلاقي ....
32,SH-21-07-16638-33,"ومراغمتكم , انتم الابطال وفقط انتم , ووالله ان إسرائيل قوتها وشرطتها",عصابة مافيا تفتقر لادنى معيار أخلاقي ....
33,SH-21-07-16638-33,"وجيشها اوهن من بيت العنكبوت , والنصر لكم باذن الله العزيز الجبار .....",عصابة مافيا تفتقر لادنى معيار أخلاقي ....
34,SH-21-07-16638-33,"والخزي والعار لكل المتخاذلين والامعات , ولا عزاء للرومانسيين من أبناء",عصابة مافيا تفتقر لادنى معيار أخلاقي ....
35,SH-21-07-16638-33,ולהלן תרגום הרשומה לשפה העברית:," جلدتنا ...,,,,,"""
36,SH-21-07-16638-33,"באישום השני הורשע הנאשם בעבירה של הסתה לאלימות בגין פרסום דברי אהדה ושבח לזכותם של מתפרעים אלימים בהר הבית, בהתייחס לנאום שנשא בערב 24.4.2022 בפני קהל של עשרות אנשים שהתאסף ברחבת המסגד הגדול בעיר לוד."," جلدتنا ...,,,,,"""
37,SH-21-07-16638-33,"הנאשם צולם בידיעתו, וחלקו של הנאום פורסם בעמוד הפייסבוק ""אלג'רמק אלח'בארי"", שם הוא נצפה עד ליום 2.5.2022 על ידי כ-24,000 צופים."," جلدتنا ...,,,,,"""
38,SH-21-07-16638-33,וכך אמר הנאשם בנאום:," جلدتنا ...,,,,,"""
39,SH-21-07-16638-33,"באי כוח המאשימה עורכי הדין יוני חדד ואור ארבר, הפנו לחומרת המעשים בהם הורשע הנאשם, ולאווירה הביטחונית הנפיצה אז, שבה המונים התבצרו במסגד אל-אקצא, תקפו שוטרים, יידוי אבנים גדולות וסלעים, ירו זיקוקים לעבר שוטרים בכינון ישיר והעמידו את חיי השוטרים ושלמות גופם בסכנה, כשחלקם נפצע בעקבות כך.",טיעוני באי כוח הצדדים לעונש
40,SH-21-07-16638-33,"עוד הפנו הפרקליטים המלומדים לדברי השבח שהביע הנאשם כלפי המתפרעים, בסמוך מאוד להתרחשותם, וטענו כי הנאשם השמיע אמירות קשות שהקימו אפשרות ממשית לכך שדבריו יובילו לאלימות וסיכון של חיי שוטרים.",טיעוני באי כוח הצדדים לעונש
41,SH-21-07-16638-33,"מעמדו הרם של הנאשם, כמי שהיה במשך כמעט שלושה עשורים אימאם במסגד הגדול בלוד, המשיך לשאת דרשות גם לאחר מכן, וציבור רחב שתמך בו ועקב אחרי פרסומיו, מעידים על השפעתו הרבה, ואף ביתר שאת בהיותו דמות מתונה בעברו.",טיעוני באי כוח הצדדים לעונש
42,SH-21-07-16638-33,"באי כוח הנאשם עורכי הדין רמזי קטילאת, חאלד אזברגה וראיס אבו סייף, טענו כי הפסיקה שהגישה המאשימה לצורך קביעת מתחם העונש אינה רלוונטית משום שעניינה במקרים חמורים בהרבה אם בשל קריאה מפורשת לאלימות, ריבוי מקרים, ופרסום תכנים בוטים וגזעניים.",טיעוני באי כוח הצדדים לעונש
43,SH-21-07-16638-33,"ואילו כאן, הנאשם הורשע באמירת דברי שבח לאלימות, בחלופה הפחותה בחומרתה מבין שתי החלופות בעבירת ההסתה לאלימות.",טיעוני באי כוח הצדדים לעונש
44,SH-21-07-16638-33,"בהתייחס לפרסום באישום הראשון טענו הסנגורים כי יש לתת את הדעת לכך שהוא גרף 88 לייקים, ובנוגע לנאום כי חלק מהתפוצה נעשה בעמוד הפייסבוק ""אלג'רמק אלח'בארי"", שהוא לא בשליטת הנאשם ולא נטען כי נעשה בידיעתו, הגם שהנאשם היה מודע לצילומו בעת הנאום.",טיעוני באי כוח הצדדים לעונש
45,SH-21-07-16638-33,"באי כוח הנאשם הפנו לנסיבותיו האישיות של הנאשם, בהיותו אדם מבוגר, חולה לב, נשוי ואב לילדים, ובהם תאומים בני 6.",טיעוני באי כוח הצדדים לעונש
46,SH-21-07-16638-33,"הנאשם שהה במעצר ממש במשך 5 חודשים, ולאחר מכן היה עצור באיזוק אלקטרוני.",טיעוני באי כוח הצדדים לעונש
47,SH-21-07-16638-33,"הוסיפה וציינה ההגנה כי הנאשם מרצה עתה לראשונה בחייו, עונש מאסר בגין הרשעתו היחידה, והגם שהוא שפוט בתיק פלילי הוא מרצה את עונשו באגף ביטחוני, שתנאיו קשים ומרתיעים, במיוחד מאז שבת 7.10.2023.",טיעוני באי כוח הצדדים לעונש
48,SH-21-07-16638-33,"זאת ועוד, נטען כי לתיק דנן היו השלכות לא רק בעצם הגדרת הנאשם כאסיר ביטחוני, אלא בדחיית התכנסות ועדת השחרורים מחודש ספטמבר 2023 לחודש ינואר 2024.",טיעוני באי כוח הצדדים לעונש
49,SH-21-07-16638-33,"מכל הטעמים הללו עתרה ההגנה להסתפק בהטלת מאסר בפועל למשך 5 חודשים, כימי מעצרו של הנאשם.",טיעוני באי כוח הצדדים לעונש
50,SH-21-07-16638-33,"הנאשם בדברו לעונש חזר והדגיש כי למעט המקרה בגינו הוא מרצה מאסר, הוא מעולם לא נקט באלימות, ובהתייחס להרשעתו דנן אמר ""אני מודה שאולי חציתי את הגבול קצת, לא התכוונתי להסית לאלימות, לפעמים מדברים וחוצים את הגבול תוך כדי.",טיעוני באי כוח הצדדים לעונש
51,SH-21-07-16638-33,אני הפנמתי עכשיו אחרי הכרעת הדין איפה אני עמדתי ואיפה אני חציתי ואני מבטיח לבית המשפט הבטחה אישית שמה שקרה באירועים שאני הורשעתי בהם לא יקרה לעולם דבר כזה.,טיעוני באי כוח הצדדים לעונש
52,SH-21-07-16638-33,בן אדם לומד ממה שקורה איתו.,טיעוני באי כוח הצדדים לעונש
53,SH-21-07-16638-33,אני מודה שעברתי את הגבול אבל אני לא אקרא אף פעם למישהו לנהוג באלימות.,טיעוני באי כוח הצדדים לעונש
54,SH-21-07-16638-33,קביעת מתחם העונש ההולם,דיון והכרעה
55,SH-21-07-16638-33,"הערכים המוגנים בהם פגע הנאשם במעשיו הם שלום הציבור וביטחונו, שמירה על השיח הציבורי הדמוקרטי נקי מביטויים שמקדמים מעשי אלימות, ומשכך הערכים המוגנים כרוכים בטבורם בהגנה על שלטון החוק והסדר הציבורי.",דיון והכרעה
56,SH-21-07-16638-33,"יפים לעניינו דברי כב' השופט ס' ג'ובראן (כתוארו אז) בבג""ץ 2648/12 התנועה לחיזוק הסובלנות בחינוך הדתי ואח' נ' היועץ המשפטי לממשלה [פורסם בנבו] (9.12.2015), כדלקמן:",דיון והכרעה
57,SH-21-07-16638-33,"הענישה הנוהגת בעבירות של הסתה לאלימות נעה במנעד רחב שבין מאסר מותנה ושל""צ ועד עונשי מאסר בפועל מוחשיים.",דיון והכרעה
58,SH-21-07-16638-33,"בקביעת מתחם העונש ההולם נבחנת ההסתה, בין היתר, מבחינת חומרת הפרסום, מובהקות תוכנו המסית, מידת החשיפה של הפרסום, סמיכות הפרסום לאירועי אלימות או לתקופת מתיחות ואלימות, ופוטנציאל הסיכון למימוש התוכן המסית כלפי הציבור.",דיון והכרעה
59,SH-21-07-16638-33,על הענישה הנוהגת ניתן ללמוד מהפסיקה שלהלן:,דיון והכרעה
60,SH-21-07-16638-33,"בית משפט השלום קבע כי מתחם העונש ההולם נע בין 6 ל-18 חודשי מאסר בפועל, וגזר על המבקש 8 חודשי מאסר בפועל.",דיון והכרעה
61,SH-21-07-16638-33,"ערעור המדינה על קולת העונש התקבל, ועונשו של המבקש הוחמר והועמד על 14 חודשי מאסר בפועל, לנוכח חומרת העבירות ומשהנאום הוכן מראש.",דיון והכרעה
62,SH-21-07-16638-33,מן הכלל אל הפרט,דיון והכרעה
63,SH-21-07-16638-33,פרסומיו של הנאשם ברמדאן בחודש אפריל 2022 היו בוטים בתוכנם.,דיון והכרעה
65,SH-21-07-16638-33,לפרסומי הנאשם היה פוטנציאל סיכון ממשי.,דיון והכרעה
66,SH-21-07-16638-33,"בהיותו שייח', מנהיג דתי וציבורי רב השפעה בקרב קהל תומכיו, ומאחר שבדבריו כיוון לצורך להגן על מסגד אל-אקצא מפני היהודים שפוגעים בקדושתו ועלולים לחלק אותו, לפי תפיסתו הדתית אידיאולוגית.",דיון והכרעה
67,SH-21-07-16638-33,"נוסף לכך, תפוצת הפרסומים הייתה רחבה.",דיון והכרעה
68,SH-21-07-16638-33,"בהקשר זה יובהר, כי אף אם הנאשם לא היה מודע לפרסום נאומו בעמוד הפייסבוק ""אלג'רמק אלח'בארי"", ולא נטען אחרת, הרי משהוא נשא דברים בפני קהל רב ותועד בידיעתו בווידאו, הוא ודאי היה מודע לאפשרות הפצתו הרחבה במרשתת.",דיון והכרעה
69,SH-21-07-16638-33,"במכלול נסיבות אלו, ומחמת פרסום דברי ההסתה בתקופה סוערת ומתוחה, קם בעטיים של הפרסומים סיכון ממשי לעשיית מעשי אלימות.",דיון והכרעה
70,SH-21-07-16638-33,"לאחר ניתוח מעשי הנאשם בפרסום דברי הסתה לאלימות בנסיבותיהן, בשתי הזדמנויות, בראי מדיניות הענישה הנוהגת אני קובעת כי מתחם העונש ההולם הכולל נע בין 7 חודשי מאסר ל-14 חודשי מאסר בפועל.",דיון והכרעה
71,SH-21-07-16638-33,גזירת העונש בתוך מתחם העונש ההולם,דיון והכרעה
72,SH-21-07-16638-33,"הנאשם כבן 66, נשוי ואב לילדים ובהם תאומים בני 6, מתמודד עם מחלת לב בעטיה עבר מספר אשפוזים (בהתאם לאסמכתא שהוגשה).",דיון והכרעה
73,SH-21-07-16638-33,"במשך שנים רבות מאז 1991 ועד 2018 שימש הנאשם כאימאם במסגד הגדול בעיר לוד, ואין חולק כי תרם לאורך השנים לחיים משותפים של ערבים ויהודים בעיר לוד, לרבות בתקופת מבצע ""שומר החומות"", אז נרתם לכך לבקשת המשטרה וכוחות הביטחון.",דיון והכרעה
74,SH-21-07-16638-33,"הנאשם שהה במעצר מאחורי סורג ובריח במשך חמישה חודשים החל מיום 30.4.2022 ועד 29.9.2022, לאחר מכן במעצר באיזוק אלקטרוני עד ליום 21.12.2022, ובמעצר בית עד כניסתו למאסר ביום 20.2.2023.",דיון והכרעה
75,SH-21-07-16638-33,"למעלה מזאת, מדברי הנאשם לעונש עולה שהוא מקבל עליו את הכרעת הדין.",דיון והכרעה
76,SH-21-07-16638-33,"הנאשם אמר שהוא מבין שטעה וחצה בדבריו את גבול המותר, וכי הוא למד את הלקח מכך, ולא יחזור לעולם על דברי הסתה לאלימות.",דיון והכרעה
77,SH-21-07-16638-33,"מכל הטעמים האלה אני סבורה כי נכון לגזור את עונשו של הנאשם בשליש התחתון של מתחם הענישה, באופן שיש בו לאזן בין תוכנם המסית של הדברים ופוטנציאל הסיכון שנבע מהם למעשי אלימות אל מול נסיבותיו האישיות של הנאשם לחומרה וקולה.",דיון והכרעה
78,SH-21-07-16638-33,אשר על כן אני גוזרת על הנאשם את העונשים שלהלן:,דיון והכרעה
79,SH-21-07-16638-33,מאסר בפועל למשך 8 חודשים.,דיון והכרעה
80,SH-21-07-16638-33,"את עונש המאסר ירצה הנאשם כאשר 6 חודשים מתוכו ירוצו במצטבר לעונש המאסר שהוא מרצה עתה, והיתרה בחופף לו, וזאת בניכוי ימי מעצרו בהתאם לרישומי שב""ס בשני התיקים שבכותרת.",דיון והכרעה
81,SH-21-07-16638-33,"מאסר מותנה למשך 6 חודשים, והתנאי הוא כי הנאשם לא יעבור עבירת הסתה לאלימות או כל עבירה דומה, למשך 3 שנים מיום שחרורו ממאסר.",דיון והכרעה
82,SH-21-07-16638-33,"הנאשם ישלם קנס בסך 5,000 ₪, או 25 ימי מאסר תמורתו.",דיון והכרעה
83,SH-21-07-16638-33,הקנס ישולם עד ליום 3.3.2024.,דיון והכרעה
84,SH-21-07-16638-33,"ככל שקיימת הפקדה בתיק זה או בתיק קשור אליו, בהסכמת הנאשם, היא תקוזז לטובת הקנס, והיתרה תושב לו כפוף לכל דין, לרבות עיקול.",דיון והכרעה
85,SH-21-07-16638-33,"תשלום הקנס ייעשה ישירות לחשבון המרכז לגביית קנסות, אגרות והוצאות ברשות האכיפה והגביה באחת הדרכים הבאות: בכרטיס אשראי באתר המקוון של רשות האכיפה והגבייה (חיפוש בגוגל ""תשלום גביית קנסות""): www.eca.gov.il (ניתן לשלם בפריסה של עד 18 תשלומים בהסדר קרדיט).",דיון והכרעה
86,SH-21-07-16638-33,או באמצעות מוקד שירות טלפוני בשרות עצמי (מרכז הגבייה) בטלפון 35592* או בטלפון  073-2055000.,דיון והכרעה
87,SH-21-07-16638-33,"או במזומן בסניפי בנק הדואר, בהצגת תעודת זהות (ללא צורך בשוברים).",דיון והכרעה
88,SH-21-07-16638-33,5129371זכות ערעור לבית המשפט המחוזי מרכז-לוד בתוך 45 ימים.,דיון והכרעה
89,SH-21-07-16638-33,"בשולי הדברים אך לא בשולי חשיבותם, מצאתי להודות לבאי כוח הצדדים, כולם, על ניהול ההליך באופן מקצועי, מכובד והגון.",דיון והכרעה
