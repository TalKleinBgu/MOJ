,verdict,text,part
0,ME-24-04-50686-694,"ע""י ב""כ עוה""ד ראיד רחאל",מדינת ישראל 
3,ME-24-04-50686-694,סעיד אבו שחאדה (עציר),הנאשם
4,ME-24-04-50686-694,"ע""י ב""כ עוה""ד פאיז יונס",הנאשם
9,ME-24-04-50686-694,"חוק העונשין, תשל""ז-1977: סע'  58, 144, 144.א., 144.ב, ב2, 144(ז), 244, 275, 338(א)(1)",הנאשם
10,ME-24-04-50686-694,"תקנות התעבורה, תשכ""א-1961 - לא מרובדות: סע'  21א",הנאשם
11,ME-24-04-50686-694,פקודת התעבורה [נוסח חדש]: סע'  43,הנאשם
12,ME-24-04-50686-694,"הנאשם הורשע על פי הודאתו, במסגרת הסדר טיעון, בכתב אישום מתוקן המכיל ארבע עבירות:",גזר דין
13,ME-24-04-50686-694,"נשיאת נשק, לפי סעיף 144(א)+(ב) רישא וסיפא לחוק העונשין, תשל""ז-1977 (להלן: חוק העונשין).",גזר דין
14,ME-24-04-50686-694,"הפרעה לשוטר בשעת מילוי תפקידו, לפי סעיף 275 לחוק העונשין.",גזר דין
15,ME-24-04-50686-694,"מעשה פזיזות ורשלנות, לפי סעיף 338(א)(1) לחוק העונשין.",גזר דין
16,ME-24-04-50686-694,"שיבוש מהלכי משפט, לפי סעיף 244 לחוק העונשין.",גזר דין
17,ME-24-04-50686-694,"כלל העבירות האמורות בוצעו סביב אירוע אחד שהתרחש ביום 10.04.2024, ביישוב ערערה.",גזר דין
18,ME-24-04-50686-694,"על פי המתואר בכתב האישום, במועד האמור, בסמוך לבית מגורי אחותו של הנאשם (להלן: הבית) החזיק הנאשם על גופו, בלא רשות על פי דין, אקדח מסוג גלוק 19 (להלן: האקדח), ובתוכו מחסנית תואמת, שהכילה מספר כדורים (להלן: התחמושת).",גזר דין
19,ME-24-04-50686-694,"הנאשם נסע מאזור הבית ברכב מסוג יונדאי בצבע כסף, מספר רישוי 40-388-66 (להלן: הרכב) לביתו של מאלק מסארווה, קרוב משפחתו (להלן: מאלק), כשהוא נושא ומוביל את הנשק והמחסנית ואסף את מאלק מביתו.",גזר דין
20,ME-24-04-50686-694,באותה העת הגיעו מספר שוטרים לקרבת הבית.,גזר דין
21,ME-24-04-50686-694,השוטרים הבחינו ברכב נוסע מהמקום וסימנו לנאשם לעצור את הרכב.,גזר דין
22,ME-24-04-50686-694,"הנאשם הבחין בשוטרים, לא עצר את הרכב ונמלט מהמקום בנסיעה מהירה.",גזר דין
23,ME-24-04-50686-694,"השוטרים החלו במרדף אחרי הנאשם, תוך שהם מפעילים את מערכת הכריזה ומסמנים לו לעצור, אך הנאשם המשיך במנוסתו, כשהוא מתכוון להפריע לשוטרים למלא את תפקידם או להכשילם.",גזר דין
24,ME-24-04-50686-694,"הנאשם המשיך במנוסתו, כשהניידות בעקבותיו, כשהוא נוסע ברחוב פנימי בערערה במהירות ובפראות, באופן שיש בו לסכן את משתמשי הדרך, עד שהתנגש ברכב חונה שעמד בצדי הדרך, סמוך לבית ספר, ושם נעצר עם הרכב.",גזר דין
25,ME-24-04-50686-694,"בעקבות מעשי הנאשם, שתי ניידות שנסעו אחריו התנגשו ברכב ונגרם להן נזק.",גזר דין
26,ME-24-04-50686-694,"מיד לאחר מכן, השוטרים ניגשו לעצור את הנאשם ומלאק בעודם ברכב.",גזר דין
27,ME-24-04-50686-694,"הנאשם התנגד למעצר וניסה לברוח מהשוטרים, קילל אותם ולאחר שהוכנס לאחת הניידות, לא אפשר לשוטרים לסגור את דלת הניידת.",גזר דין
28,ME-24-04-50686-694,זאת עשה הנאשם בכוונה להפריע לשוטרים בעת ביצוע תפקידם כחוק או להכשילם בכך.,גזר דין
29,ME-24-04-50686-694,"בהמשך ובסמוך למעצרם של הנאשם ומאלק, הגיעו עשרות אנשים לקרבת מקום, והנאשם, בזמן שהוא יושב בניידת, פנה בצעקות לחלק מהאנשים שהגיעו כאמור וביקש מהם לקחת את האקדח שהשאיר ברכב מתחת למושב שליד הנהג.",גזר דין
30,ME-24-04-50686-694,זאת עשה כדי להכשיל הליך שיפוטי על ידי העלמת ראיות.,גזר דין
31,ME-24-04-50686-694,"לאור האמור, ניטל האקדח מהרכב, אך לבסוף נתפס על ידי שוטרים שהיו במקום.",גזר דין
32,ME-24-04-50686-694,בעניינו של הנאשם נערך תסקיר לעניין העונש.,תסקיר שירות המבחן
33,ME-24-04-50686-694,"בתסקיר, קצינת המבחן מציינת כי הנאשם בן 25, רווק, טרם מעצרו התגורר בבית הוריו בערערה ועבד בתחום עבודות עפר כמפעיל מכבש.",תסקיר שירות המבחן
34,ME-24-04-50686-694,"הנאשם גדל בבית עם 5 אחים נוספים, אביו בן 57 אינו עובד מזה מספר שנים על רקע מגוון בעיות בריאות, ומתקיים מקצבת נכות מטעם ביטוח לאומי.",תסקיר שירות המבחן
35,ME-24-04-50686-694,"אמו, בת 57, עקרת בית, הסובלת גם היא מבעיות רפואיות.",תסקיר שירות המבחן
36,ME-24-04-50686-694,"באשר ליחסיו עם בני משפחתו, תיאר הנאשם את הקשר עם אביו כחברי, לצד היותו של האב דמות סמכותית.",תסקיר שירות המבחן
37,ME-24-04-50686-694,"בנוסף, ציין כי אביו היה משתמש באלימות פיזית כאקט חינוכי.",תסקיר שירות המבחן
38,ME-24-04-50686-694,"את הקשר עם אמו תיאר כאוהב וקרוב, לדבריו היא מהווה עבורו משענת רגשית.",תסקיר שירות המבחן
39,ME-24-04-50686-694,"הנאשם אף ציין כי בגיל 15 התגלה כי יש לו ליקוי במערכת כלי הדם בראש, אשר הצריך התערבות כירורגית.",תסקיר שירות המבחן
40,ME-24-04-50686-694,בהקשר זה שלל קשיים או מוגבלות פיזית היום.,תסקיר שירות המבחן
41,ME-24-04-50686-694,"יחד עם זאת, תיאר כי מאז ההליך הרפואי שעבר מתקשה לווסת את עצמו רגשית במצבי קונפליקט.",תסקיר שירות המבחן
42,ME-24-04-50686-694,"בנוסף, שיתף הנאשם כי השלים 12 שנות לימוד ללא תעודת בגרות, וזאת על רקע מוטיבציה נמוכה.",תסקיר שירות המבחן
43,ME-24-04-50686-694,"עוד ציין כי בהיותו בן 17 החל לעבוד בעבודות מזדמנות וזאת בכדי לסייע בפרנסת המשפחה, אשר חיה בדלות חומרית.",תסקיר שירות המבחן
44,ME-24-04-50686-694,הנאשם מסר לקצינת המבחן כי הרקע לביצוע העבירות בסכסוך משפחות.,תסקיר שירות המבחן
45,ME-24-04-50686-694,"לטענתו, בסמוך לביצוע העבירות, אחותו יצרה איתו קשר, תוך שהיא בוכה, וברקע נשמעים קולות ירי.",תסקיר שירות המבחן
46,ME-24-04-50686-694,"על כן, נסע הנאשם לביתה.",תסקיר שירות המבחן
47,ME-24-04-50686-694,"בתיאורו ציין כי ראה את הבית ירוי, לקח את הנשק משכן שהיה במקום, והחל בנסיעה לכיוון ביתו.",תסקיר שירות המבחן
48,ME-24-04-50686-694,"לדבריו, בזמן הנסיעה נתקל בניידת שהורתה לו לעצור, אך מהחשש שייתפס כשהוא נושא נשק החל במנוסה מהשוטרים.",תסקיר שירות המבחן
49,ME-24-04-50686-694,"בהיבטי הסיכון, קצינת המבחן ציינה כי התרשמה מצעיר בעל דפוסים עבריינים מושרשים באישיותו, המציג פסאדה מתפקדת וחיובית העומדת בפער משמעותי אל מול חומרת העבירות אותן ביצע והחזרתיות שבביצוען.",תסקיר שירות המבחן
50,ME-24-04-50686-694,"עוד ציינה קצינת המבחן כי גורם סיכון נוסף ניתן לייחס לכך שהנאשם אינו מורתע מסנקציות עונשיות שהוטלו עליו בעבר, שכן לא מכבר שוחרר ממאסר בגין ביצוע עבירות נשק ובתוך זמן קצר שב וביצע עבירות דומות.",תסקיר שירות המבחן
51,ME-24-04-50686-694,"מנגד, עמדה קצינת המבחן על גורמי סיכוי, בכך שלאורך חייו עשה הנאשם מאמצים לשמור על תפקוד תעסוקתי תקין.",תסקיר שירות המבחן
52,ME-24-04-50686-694,"לאור האמור, סוכמה חוות הדעת ללא המלצה טיפולית או שיקומית, עם הערכה כי הפורגנוזה לשינוי במקרה זה נמוכה.",תסקיר שירות המבחן
53,ME-24-04-50686-694,"בנוסף, קצינת המבחן העריכה כי ענישה הרתעתית משמעותית, בדמות מאסר ממושך מאחורי סורג ובריח, עשויה לחדד לנאשם את הגבולות בין מותר לאסור, ואת המחיר הכרוך בביצוע עבירות מסוג זה.",תסקיר שירות המבחן
54,ME-24-04-50686-694,"בטיעוניו לעונש, ב""כ המאשימה מציין כי מעובדות כתב האישום המתוקן ניתן ללמוד על חומרת מעשיו של הנאשם, על תעוזתו כאשר החזיק בנשק במרחב הציבורי, לאור יום, וכשגורמי אכיפת החוק מנסים לעצרו הוא נמלט מהמקום, תוך נסיעה פראית ומסכנת עוברי אורח.",ראיות וטיעונים לעונש
55,ME-24-04-50686-694,"כל זאת, כאשר הנאשם נתפס רק לאחר מרדף ממושך, שבסופו שתי ניידות משטרה מתנגשות ברכב ונגרם להן נזק.",ראיות וטיעונים לעונש
56,ME-24-04-50686-694,"בנוסף, מציין ב""כ המאשימה כי לאחר המרדף וכשהנאשם נעצר, הוא המשיך להשתולל, לקלל, לא לקבל את מרות השוטרים ואף ביקש מעוברי אורח להעלים את האקדח שנמצא ברכב בו נהג.",ראיות וטיעונים לעונש
57,ME-24-04-50686-694,"התובע טוען כי קדם לביצוע העבירות תכנון, כאשר לאחר שיחת הטלפון שהנאשם קיבל מאחותו הוא  הצטייד באקדח הטעון כאמור.",ראיות וטיעונים לעונש
58,ME-24-04-50686-694,"עוד טוען ב""כ המאשימה כי אם בעבר המיקוד היה בשיקום הנאשם, הרי שכיום יש למקד את תשומת הלב לשיקום המרחב הציבורי המדמם כתוצאה מעבירות נשק בלתי פוסקות.",ראיות וטיעונים לעונש
59,ME-24-04-50686-694,"על רקע זה, ב""כ המאשימה מציין את הנחייתו החוזרת ונשנית של בית המשפט העליון להחמרה עונשית בעבירות נשק.",ראיות וטיעונים לעונש
60,ME-24-04-50686-694,"בהקשר זה, מפנה ב""כ המאשימה לפסיקה, בה נקבע מתחם ענישה הנע בין 30-50 חודשי מאסר בגין עבירה של נשיאת נשק.",ראיות וטיעונים לעונש
61,ME-24-04-50686-694,"בשים לב לאמור, ולאור יתר העבירות בהן הורשע הנאשם, סבור התובע כי מתחם העונש ההולם במקרה דנן נע בין 4-7 שנות מאסר.",ראיות וטיעונים לעונש
62,ME-24-04-50686-694,"באשר למיקומו של הנאשם בתוך המתחם, מזכיר התובע כי התקבל תסקיר שלא רק אינו בא בהמלצה טיפולית, אלא להפך, ממליץ על ענישה מרתיעה בשל מסוכנות גבוהה מאוד.",ראיות וטיעונים לעונש
63,ME-24-04-50686-694,"בנוסף, עומד התובע על עברו הפלילי והתעבורתי של הנאשם (לחובת הנאשם 8 הרשעות בעבירות תעבורה מגוונות).",ראיות וטיעונים לעונש
64,ME-24-04-50686-694,"מנגד, מציין התובע את גילו הצעיר של הנאשם וכן העובדה כי בחר להודות ובכך חסך זמן שיפוטי.",ראיות וטיעונים לעונש
65,ME-24-04-50686-694,"לאור האמור, סבור התובע כי יש להציב את עונשו בשליש העליון של המתחם וכן להפעיל את המאסר המותנה במצטבר, ואף להפעיל פסילת רישיון מותנית בת חודשיים בגין הרשעה של נהיגה ללא זהירות בניגוד לסעיף 21א לתקנות התעבורה, תשכ""א-1961.",ראיות וטיעונים לעונש
66,ME-24-04-50686-694,"זאת בנוסף למאסר מותנה, פסילה בפועל, פסילה מותנית וקנס.",ראיות וטיעונים לעונש
67,ME-24-04-50686-694,"בסיום טיעוניו של התובע ולאחר שהופנה לבקשת חילוט שנכללה בהסדר הטיעון הכתוב שהוגש לעיוני, ביקש התובע שהות לבדוק את עמדת הפרקליטות בעניין זה.",ראיות וטיעונים לעונש
68,ME-24-04-50686-694,"ברם, גם לאחר שתוזכר בעניין לא הועברה התייחסות כאמור.",ראיות וטיעונים לעונש
69,ME-24-04-50686-694,"סנגורו של הנאשם הגיש לעיוני מסמכים על אודות מצבו הבריאותי, ובכלל זה מלפורמציה עורקית ורידית בראשו שהצריך התערבות כירורגית בגיל 16, ובעיות אורטופדיות שונות.",ראיות וטיעונים לעונש
70,ME-24-04-50686-694,"בטיעוניו ב""כ הנאשם מציין כי הנאשם ביצע את העבירות שלא ממניעים עבריינים, אלא מתוך הגנה עצמית.",ראיות וטיעונים לעונש
71,ME-24-04-50686-694,"לדבריו, הבית של אחות הנאשם הפך ל""מטווח ברווזים"", כאשר מיום מעצרו ועד היום הבית טווח מעל לעשר פעמים.",ראיות וטיעונים לעונש
72,ME-24-04-50686-694,"הסנגור טוען כי הנאשם מכיר בפסול שבמעשיו, הוא לקח אחריות מיידית, גם בזמן החקירה המשטרתית וגם במסגרת תסקיר העונש, אך הוא ביצע את המעשים בגלל האילוצים האמורים.",ראיות וטיעונים לעונש
73,ME-24-04-50686-694,"בהקשר זה מבקש הסנגור ליצור הבחנה ברורה בין נשיאת נשק טעון בכדור בקנה לבין נשק ובתוכו מחסנית המכילה כדורים, כבמקרה דנן.",ראיות וטיעונים לעונש
74,ME-24-04-50686-694,"בפן האישי, מציין הסנגור כי הנאשם צעיר בן 25, רווק, יציב תעסוקתית, אשר סובל מגיל 15 מלקות בריאותית בכלי דם בראשו וכן מבעיות אורתופדיות מהותיות.",ראיות וטיעונים לעונש
75,ME-24-04-50686-694,"עוד מציין הסנגור כי הנאשם עצור מזה כ-7 חודשים, בתנאים קשים.",ראיות וטיעונים לעונש
76,ME-24-04-50686-694,"בנוגע לתסקיר, מדגיש הסנגור כי הנאשם מכיר בפסול שבמעשיו, ועל כן נראה שהוא בדרך לשיקום עצמי.",ראיות וטיעונים לעונש
77,ME-24-04-50686-694,"בנוסף נטען, מבלי לזלזל בעבירות כי הנזק היחיד שנגרם כתוצאה ממעשי הנאשם היה נזק לכלי הרכב, גם הוא לא במידה חמורה.",ראיות וטיעונים לעונש
78,ME-24-04-50686-694,"ב""כ הנאשם מציג לביהמ""ש פסיקה עדכנית, כאשר לדבריו גם אם חלה החמרה מסוימת בענישה, זו חייבת לעולם להיוותר אינדיווידואלית.",ראיות וטיעונים לעונש
79,ME-24-04-50686-694,"לשיטתו, בשים לב למהות המעשים ולפסיקה הנוהגת יש לקבוע בתיק זה מתחם ענישה הנע בין 15-30 חודשי מאסר לריצוי בפועל, ולמקם את עונשו של הנאשם בתחתית המתחם.",ראיות וטיעונים לעונש
80,ME-24-04-50686-694,"לאור הרקע לאירוע ובנסיבותיו, סבור הסנגור כי יש להפעיל את המאסר המותנה חלקו בחופף וחלקו במצטבר.",ראיות וטיעונים לעונש
81,ME-24-04-50686-694,"לאור העובדה כי נעשה שימוש ברכב כחלק מהעבירות, מסכים הסנגור להטלת פסילה מדודה, ולהפעלת הפסילה המותנית בחופף, אם בכלל.",ראיות וטיעונים לעונש
82,ME-24-04-50686-694,הנאשם בדברו האחרון מסר כי הוא מצטער על מה שקרה.,ראיות וטיעונים לעונש
83,ME-24-04-50686-694,"לדבריו, מצבו הבריאותי בבית הסוהר קשה, כאשר בגלל המלחמה לא מתקיימים ביקורי משפחות.",ראיות וטיעונים לעונש
84,ME-24-04-50686-694,"במקרה דנן הנאשם נשא אקדח תקני, כלי נשק אשר בכוחו להמית אדם, ומכאן מסוכנות וחומרת העבירה.",נסיבות ביצוע העבירה 
85,ME-24-04-50686-694,"האקדח, ובתוכו מחסנית המכילה תחמושת, הוחזקו על גופו, מעשה המחייב תכנון כלשהו.",נסיבות ביצוע העבירה 
86,ME-24-04-50686-694,"העובדה כי הנשק נישא במרחב הציבורי, בעת שהנאשם נוסע ברכב במרחב מיושב, ממחישה היטב את הסיכון הכרוך בנשיאת נשק כאמור.",נסיבות ביצוע העבירה 
87,ME-24-04-50686-694,"יתרה מזו, הנאשם נשא את הנשק מתוך מטרה, או למצער נכונות, לעשות בו שימוש, על רקע הירי לעבר בית אחותו.",נסיבות ביצוע העבירה 
88,ME-24-04-50686-694,"הסיכון הטמון בשימוש בנשק על ידי הנאשם נגדע עקב התערבות חיצונית, במקרה זה נוכחותם של שוטרים בזירה.",נסיבות ביצוע העבירה 
89,ME-24-04-50686-694,"כאן המקום לדחות את טענת הסנגור כי יש לייחס משקל משמעותי למניע של נשיאת הנשק, קרי הרצון להגן על המשפחה מפני תקיפה וירי.",נסיבות ביצוע העבירה 
90,ME-24-04-50686-694,"על אף שאיני מקל ראש במורכבות של הסיטואציה העלולה להיווצר עקב ירי על ביתו של אדם והרצון למנוע את הסיכון הטמון בכך, אין באמור כדי להצדיק בשום פנים ואופן ביצוע עבירות החורגות לחלוטין מהגנה עצמית המוכרת בדין.",נסיבות ביצוע העבירה 
91,ME-24-04-50686-694,"יתרה מזו, צמצום תופעת החזקת הנשק הבלתי חוקית והשימוש בו, הפושה בחברה הישראלית בכלל ומגזר הערבי בפרט, אינו מתיישב עם עידוד עשיית דין עצמית באמצעות אותו נשק ואף לא עם השלמה לכך.",נסיבות ביצוע העבירה 
92,ME-24-04-50686-694,"על כן, התחשבות מופרזת לקולא במניע הגנתי עלולה לחתור תחת השגת התכלית ההרתעתית של הענישה.",נסיבות ביצוע העבירה 
93,ME-24-04-50686-694,"בהתאמה, נדרש לחדד בכל עת כי רשויות הביטחון, ובראשן משטרת ישראל, הן המוסמכות הבלעדיות למנוע עבריינות ולהגן על האזרח, ואין להסכים עם מציאות בה, בטענה או בתואנה ל""הגנה עצמית"", יוחזק נשק בעל פוטנציאל קטלני על ידי מי שלא הורשה לכך.",נסיבות ביצוע העבירה 
94,ME-24-04-50686-694,הדברים זכו להתייחסות מפורשת של בית המשפט העליון בעניין סובח:,נסיבות ביצוע העבירה 
95,ME-24-04-50686-694,"אשר על כן, בעוד מניע ברור לשימוש בנשק למטרות פליליות או ביטחוניות ישמש כנסיבה משמעותית להחמרה בעונש, אין במניע ""הגנתי"" בלבד כדי להקל עם הנאשם.",נסיבות ביצוע העבירה 
96,ME-24-04-50686-694,במקרה דנן אל עבירת נשיאת הנשק מצטרפת שורה של עבירות שבוצעו על ידי הנאשם במסגרת ניסיונו לברוח מפני השוטרים ולהסתיר את מעשיו.,נסיבות ביצוע העבירה 
97,ME-24-04-50686-694,"הגם שכל אלה נכללים באירוע אחד, ומהווים תגובה לסיטואציה שנוצרה כאמור, ללא תכנון מוקדם, נשזרת בהן חומרה לא מבוטלת.",נסיבות ביצוע העבירה 
98,ME-24-04-50686-694,"ראשית לכל, מעצם העובדה שהנאשם ראה להימלט מפני השוטרים ולא לציית להוראותיהם.",נסיבות ביצוע העבירה 
99,ME-24-04-50686-694,"בהמשך, לנוכח הדרך בה בחר לפעול במהלך הימלטותו האמורה, כשנהג במהירות ובפזיזות במקום מיושב ובכך סיכן את עוברי הדרך, עד שהתנגש ברכב חונה.",נסיבות ביצוע העבירה 
100,ME-24-04-50686-694,"לא היה די בכך וכאשר ניגשו השוטרים אליו, הוא התנגד למעצרו באופן אקטיבי.",נסיבות ביצוע העבירה 
101,ME-24-04-50686-694,"לא זו אף זו, אלא שגם לאחר המעצר ניסה הנאשם לשבש את עבודתם של השוטרים ולהעלים את האקדח.",נסיבות ביצוע העבירה 
102,ME-24-04-50686-694,"ממכלול המעשים האמורים, עולה תעוזתו ונחישותו של הנאשם.",נסיבות ביצוע העבירה 
103,ME-24-04-50686-694,אלה מוסיפים נופך חומרה משמעותי לעצם נשיאת הנשק כאמור.,נסיבות ביצוע העבירה 
104,ME-24-04-50686-694,"על כל אלה יש אף להוסיף את הנזק שנגרם הן לרכב החונה והן לניידות המשטרה, גם אם לא הוגשה הערכת נזק מדויקת לגבי נזקים אלה.",נסיבות ביצוע העבירה 
105,ME-24-04-50686-694,"לבסוף, מצאתי לציין כי טענת הנאשם שהנשק אינו שלו, שהועלתה על ידו בשיחתו עם קצינת המבחן, אינה נתמכת בעובדות כתב האישום בו הודה, ועל כן לא מצאתי לתת לה משקל.",נסיבות ביצוע העבירה 
106,ME-24-04-50686-694,אציין תחילה כי מצאתי לקבל את גישתם של הצדדים ולקבוע מתחם עונשי כולל בנוגע לכלל העבירות.,מדיניות הענישה 
107,ME-24-04-50686-694,"ואכן, נוכח נסיבות ביצוע העבירות והקשר ההדוק המתקיים ביניהן בהיבט מהות המעשים, זמנם ומקומם, יש מקום לקבוע מתחם ענישה אחד ביחס לאירוע נושא כתב האישום בכללותו.",מדיניות הענישה 
108,ME-24-04-50686-694,"יתרה מזו, מעבר לפוטנציאל הנזק הישיר הטמון בנשיאת נשק בלתי חוקית ובשימוש בו, נדרש לתת את הדעת להשפעות החברתיות הרוחביות וההרסניות הנגרמות מהתפשטות תופעת נשיאת נשק לא חוקי וההחזקה בו.",מדיניות הענישה 
109,ME-24-04-50686-694,"זו מייצרת אווירה ציבורית בה ""כל דאלים גבר"", בעקבותיה נדחק מקומם של גורמי האכיפה והביטחון, ונוצרת ""תרבות"" כללית אלימה ועבריינית, הרואה בחיוב החזקת נשק, נשיאתו והשימוש בו.",מדיניות הענישה 
110,ME-24-04-50686-694,"לנוכח כלל האמור, קבע בית המשפט העליון מתחמי ענישה מפורשים בנוגע לעבירות נשיאת נשק, דוגמת זו שבוצעה על ידי הנאשם.",מדיניות הענישה 
111,ME-24-04-50686-694,כך נקבע לאחרונה בעניין אגבאריה:,מדיניות הענישה 
112,ME-24-04-50686-694,בית המשפט העליון חזר על קביעותיו בעניין פלוני תוך שהוסיף :,מדיניות הענישה 
113,ME-24-04-50686-694,מגמת ההחמרה האמורה אינה נחלתו הבלעדית של בית המשפט.,מדיניות הענישה 
114,ME-24-04-50686-694,"היא אף מצאה ביטוי בתיקון 140 לחוק העונשין, תשל""ז- 1977, אשר קבע עונש מזערי בעבירה זו, ממנו מוסמך לחרוג בית המשפט אך בהתקיים ""טעמים מיוחדים שיירשמו"" (ראו סעיף 144(ז) לחוק).",מדיניות הענישה 
115,ME-24-04-50686-694,"בהתאם לתיקון, בענייננו העונש המזערי לעבירה עומד על 30 חודשים, גם אם הצדק עם הסנגור כי חלק מעונש זה ניתן לקבוע כי יהא עונש מותנה.",מדיניות הענישה 
116,ME-24-04-50686-694,"בשים לב לכלל האמור, לנוכח הערכים המוגנים עליהם עמדנו, חומרת העבירות ונסיבותיהן וכן לאור מדיניות הענישה הנוהגת, הגעתי למסקנה כי במקרה דנן יש לקבוע מתחם עונשי העומד על 30-42 חודשי מאסר לריצוי בפועל, לצד מאסר מותנה, קנס ועונשי פסילת רישיון (זאת, כאשר יושם לב כי בפסיקה שצוטטה לעיל, המתחם העונשי שנקבע על ידי בית המשפט העליון מתייחס לנשק מסוג תת מקלע ולנאשם ששהה בישראל ללא היתר).",מדיניות הענישה 
117,ME-24-04-50686-694,"סעיף 43 לפקודת התעבורה [נ""ח], תשכ""א-1961 מסמיך את בית המשפט להטיל, לצד עונשים אחרים, עונש של פסילת רישיון נהיגה מקום בו נאשם  ""הורשע על עוון או על פשע שביצועם נתאפשר או הוקל עקב נהיגתו ברכב או עקב השימוש ברכב.",מדיניות הענישה 
118,ME-24-04-50686-694,"לאור זאת, בצדק עתרה המאשימה להטלת רכיב עונש זה.",מדיניות הענישה 
119,ME-24-04-50686-694,"כל זאת, כאשר תלויה ועומדת נגד הנאשם פסילה מותנית, שלא הייתה מחלוקת בין הצדדים שהיא בת הפעלה.",מדיניות הענישה 
120,ME-24-04-50686-694,"באשר לנסיבות שאינן קשורות בביצוע העבירה, אין ספק כי יש להתחשב בגילו הצעיר של הנאשם, כבן 25 שנים, לו רקע רפואי כפי שתואר על ידי בא כוחו (ראו המסמכים, מהם עולה כי הנאשם טופל בשל מלפרומציה וורדית בראשו וכן בעיות אורתופדיות שונות - ס/1).",נסיבות שאינן קשורות בעבירה
121,ME-24-04-50686-694,"כמו כן, יש להתחשב בהודאת הנאשם בעבירות ובקבלת אחריות על מעשיו לאורך חקירתו ומשפטו.",נסיבות שאינן קשורות בעבירה
122,ME-24-04-50686-694,"עוד יש לציין כי הודאה זו באה מבלי שנשמעו עדים, דבר אשר חסך זמן שיפוטי יקר.",נסיבות שאינן קשורות בעבירה
123,ME-24-04-50686-694,"לבסוף, יש מקום להתחשב בדברי החרטה אותם הביע הנאשם בפניי.",נסיבות שאינן קשורות בעבירה
124,ME-24-04-50686-694,"עוד מצאתי להתחשב ב""גורמי הסיכוי"" שפורטו בתסקיר העונש, בראשם התמדתו התעסוקתית של הנאשם והרקע המשפחתי ממנו בא.",נסיבות שאינן קשורות בעבירה
125,ME-24-04-50686-694,"יחד עם זאת, נקבע לא פעם כי בשים לב לשיקולי ההרתעה הגוברים בעבירות נשק, יינתן משקל מוגבל לגיל צעיר.",נסיבות שאינן קשורות בעבירה
126,ME-24-04-50686-694,כך נקבע בעניין פלוני:,נסיבות שאינן קשורות בעבירה
127,ME-24-04-50686-694,הדברים מקבלים משנה תוקף בשים לב לעברו המכביד של הנאשם.,נסיבות שאינן קשורות בעבירה
128,ME-24-04-50686-694,"ואכן, יש לראות חומרה רבה בעובדה כי הנאשם חזר לסורו זמן קצר בלבד לאחר ששוחרר מריצוי מאסר בן שנה בגין עבירה של החזקת נשק.",נסיבות שאינן קשורות בעבירה
129,ME-24-04-50686-694,"אין מדובר בהסתבכות נוספת עם החוק בלבד, אלא במי שראה לנכון לשוב ולבצע עבירה דומה במהותה, בנסיבות חמורות יותר, תוך התעלמות מוחלטת מהמאסר המותנה התלוי ועומד נגדו.",נסיבות שאינן קשורות בעבירה
130,ME-24-04-50686-694,"זלזולו הבוטה של הנאשם בחוק נלמד על כן לא רק מעצם ביצוע העבירות, אלא גם מביצוע חוזר של עבירת נשק כאמור.",נסיבות שאינן קשורות בעבירה
131,ME-24-04-50686-694,"זלזול זה נלמד אף ממהותן של העבירות הנוספות שבוצעו על ידי הנאשם, שעשה כל שלאל ידו על מנת למנוע את מעצרו והפללתו.",נסיבות שאינן קשורות בעבירה
132,ME-24-04-50686-694,"בעיניי, המדובר בנסיבות משמעותיות ביותר, כאשר הנאשם לא ניצל את ההזדמנות שניתנה לו ואף לא הורתע מעונש מדוד שהוטל עליו, הן ברכיב המאסר בפועל והן במאסר מותנה.",נסיבות שאינן קשורות בעבירה
133,ME-24-04-50686-694,"אל מול התנהגותו האמורה של הנאשם, שלא נרתע מלשוב ולהחזיק בנשק, והיה אף מוכן לעשות בו שימוש ולפעול למניעת תפיסתו על ידי השוטרים, מתחייבת תגובה עונשית מחמירה ומכבידה.",נסיבות שאינן קשורות בעבירה
134,ME-24-04-50686-694,"מסקנה זו אף נתמכת בתסקיר העונש, בו אובחן הנאשם כבעל דפוסים עבריינים מושרשים באישיותו, אשר אינו מורתע מסנקציות עונשיות, ולגביו סיכון גבוה להתנהגות פורצת גבולות בעתיד.",נסיבות שאינן קשורות בעבירה
135,ME-24-04-50686-694,"זאת, כאשר המלצת קצינת המבחן הייתה להטלת ""ענישה הרתעתית משמעותית בדמות מאסר ממושך מאחורי סורג ובריח, העשויה לחדד ...",נסיבות שאינן קשורות בעבירה
136,ME-24-04-50686-694,"העולה מדברנו עד כה, כי הנאשם עירב עצמו בביצוע עבירות חמורות, כאשר נשא על גופו אקדח ובו מחסנית טעונה בכדורים, במרחב הציבורי, תוך אפשרות ממשית שיעשה בו שימוש.",סוף דבר
137,ME-24-04-50686-694,"הנאשם לא הסתפק בעבירה זו, אלא, לאחר שהתבקש לעצור את הרכב בו נסע, נמלט מהמקום כפי שתואר, תוך נהיגה מהירה ופראית, סיכון משתמשי הדרך וגרימת נזק ברכוש.",סוף דבר
138,ME-24-04-50686-694,"גם לאחר שרכבו נעצר, הנאשם התנגד למעצרו, הפריע לשוטרים לבצע את תפקידם וניסה להעלים ראיות.",סוף דבר
139,ME-24-04-50686-694,התנהגותו המתוארת של הנאשם פוגעת בערכים חברתיים ראשונים במעלה.,סוף דבר
140,ME-24-04-50686-694,היא גרמה לנזק ברכוש ואף טומנת בחובה פוטנציאל לנזק משמעותי בגוף.,סוף דבר
141,ME-24-04-50686-694,כל אלה עשה הנאשם כאשר השתחרר לא מכבר מריצוי מאסר בגין עבירה דומה.,סוף דבר
142,ME-24-04-50686-694,"מאסר זה וכן מאסר מותנה בר הפעלה, לא היה בכוחם להביא אותו לשינוי דפוסי פעילותו.",סוף דבר
143,ME-24-04-50686-694,"אי לכך, בהתאם למדיניות הענישה, נדרש להטיל עליו עונש מאסר משמעותי, אשר יהלום את מהות מעשיו ויבטא כראוי את שיקולי הענישה השונים, תוך מתן משקל רב לשיקולי הרתעת היחיד והרבים.",סוף דבר
144,ME-24-04-50686-694,"לצד האמור, עומדות לזכות הנאשם הנסיבות האישיות המקלות עליהן עמדנו במישור האישי, הרפואי והמשפחתי, וכן הודאתו באשמה.",סוף דבר
145,ME-24-04-50686-694,"בעניין זה, אציין כי לולא הודה הנאשם וקיבל אחריות על מעשיו היה מקום להחמרה עונשית נוספת.",סוף דבר
146,ME-24-04-50686-694,"על רקע זה, אני סבור שיש לגזור על הנאשם עונש מאסר בפועל במחצית מתחם העונש ההולם שנקבע כאמור.",סוף דבר
147,ME-24-04-50686-694,"סעיף 58 לחוק העונשין מורה כי מאסר מותנה יופעל במצטבר, אלא אם ראה בית המשפט להורות על חפיפה בין העונשים מטעמים שירשמו.",סוף דבר
148,ME-24-04-50686-694,"בענייננו, לא מצאתי כי קיימים טעמים המצדיקים להורות על חפיפה מלאה או חלקית של המאסר המותנה.",סוף דבר
149,ME-24-04-50686-694,"ההפך הוא הנכון, בנסיבות שפורטו, כאשר הנאשם חזר לסורו במהרה ולא נרתע מלבצע עבירה דומה, ואף חמורה יותר, דין הוא כי המאסר המותנה שהוטל עליו יופעל במצטבר.",סוף דבר
150,ME-24-04-50686-694,"לנוכח כלל האמור, הנני גוזר על הנאשם את העונשים הבאים:",סוף דבר
151,ME-24-04-50686-694,36 חודשי מאסר לריצוי בפועל מיום מעצרו בתיק זה.,סוף דבר
152,ME-24-04-50686-694,המאסר המותנה מתיק 8152-10-22 בן 10 חודשים ירוצה במצטבר.,סוף דבר
153,ME-24-04-50686-694,"סה""כ ירצה הנאשם עונש מאסר בפועל של 46 חודשים.",סוף דבר
154,ME-24-04-50686-694,"18 חודשי מאסר מותנים והתנאי הוא כי במשך 3 שנים מיום שחרורו ממאסר לא יעבור הנאשם עבירה בה הורשע בנוגע לנשק או עבירה לפי סעיפים 144(א) או (ב) או (ב2) לחוק העונשין, תשל""ז-1977.",סוף דבר
155,ME-24-04-50686-694,6 חודשי מאסר מותנים והתנאי הוא כי במשך 3 שנים מיום שחרורו ממאסר לא יעבור הנאשם עבירה לפי סעיף 275 לחוק העונשין או עבירה לפי סעיף 338(א)(1) לחוק העונשין או עבירה לפי סעיף 244 לחוק העונשין.,סוף דבר
156,ME-24-04-50686-694,"קנס בסך 5,000 ₪ שישולם עד ליום 01.01.2026.",סוף דבר
157,ME-24-04-50686-694,לא ישלם הנאשם קנס זה יאסר לתקופה נוספת של חודשיים.,סוף דבר
158,ME-24-04-50686-694,פסילת רישיון נהיגה למשך 22 חודשים מיום שחרורו ממאסר.,סוף דבר
159,ME-24-04-50686-694,הפעלת פסילת רישיון בת חודשיים מתיק 2500-07-21 במצטבר.,סוף דבר
160,ME-24-04-50686-694,"כך שסה""כ יפסל רישיונו של הנאשם למשך 24 חודשים.",סוף דבר
161,ME-24-04-50686-694,פסילת רישיון הנהיגה תחל עם הפקדתו.,סוף דבר
162,ME-24-04-50686-694,"משלא הבהירה המדינה האם היא עומדת על חילוט הרכב שהיה מעורב בביצוע העבירות, ומשלא טענה בעניין זה, לא מצאתי להורות על חילוט כאמור.",סוף דבר
163,ME-24-04-50686-694,"אשר לאופן תשלום הקנס שנפסק לחובת הנאשם, החוב מועבר למרכז לגביית קנסות, אגרות והוצאות ברשות האכיפה והגבייה, בהתאם למועד שנקבע לעיל.",סוף דבר
164,ME-24-04-50686-694,"תשומת לב הנאשם שיש לשלם את הקנס לחשבון המרכז לגביית קנסות, אגרות והוצאות ברשות האכיפה והגבייה, החל מחלוף 3 ימים מיום מתן גזר הדין וזאת באחת מהדרכים הבאות:",סוף דבר
165,ME-24-04-50686-694,מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000 (ניתן לפנות לנציגים לקבלת מידע במספרים הללו).,סוף דבר
166,ME-24-04-50686-694,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,סוף דבר
167,ME-24-04-50686-694,"עוד אני מורה על חילוט האקדח והמחסנית שנתפסו בתיק זה, לטובת משטרת ישראל או להשמדה.",סוף דבר
168,ME-24-04-50686-694,5129371זכות ערעור לבית המשפט העליון תוך 45 ימים מהיום.,סוף דבר
169,ME-24-04-50686-694,"ניתן היום,  ו' טבת תשפ""ה, 06 ינואר 2025, בפומבי ובמעמד הצדדים.",סוף דבר
