,verdict,text,part
0,ME-22-02-41952-138,"ע""י ב""כ עו""ד אדם סרי, מפרקליטת מחוז חיפה",מדינת-ישראל
3,ME-22-02-41952-138,"עיסאם אמארה, ת""ז xxxxxxxxxx(עציר)",הנאשם:
6,ME-22-02-41952-138,"ע""י ב""כ עו""ד פאדי זועבי",הנאשם:
9,ME-22-02-41952-138,"חוק העונשין, תשל""ז-1977: סע'  31, 32, 40ג', 40ט', 40ט(א), 40ט(א)(6), 144(ב), 144(ז), 244, 287(א), 40 יא', 40יג', 40יג(2)",הנאשם:
10,ME-22-02-41952-138,"בהליך הנוכחי כפר הנאשם בכתב האישום ונוהל הליך הוכחות עד תום שבסופו הורשע הנאשם בעבירות של החזקה, נשיאה והובלת נשק ותחמושת, לפי סעיפים 144(ב) (רישא וסיפא) לחוק העונשין, התשל""ז-1977 (להלן: חוק העונשין); שיבוש מהלכי משפט, לפי סעיף 244 לחוק העונשין; והפרת הוראה חוקית, לפי סעיף 287(א) לחוק העונשין.",ההליכים בעניינו של הנאשם
11,ME-22-02-41952-138,"למעשה הנאשם הורשע בעבירות שיוחסו לו בכתב האישום, אך ההרשעה הייתה על בסיס עובדתי שונה במעט מזה שצוין בכתב האישום.",ההליכים בעניינו של הנאשם
12,ME-22-02-41952-138,אלה העובדות שהיוו בסיס להרשעת הנאשם כפי שהן עולות מהכרעת הדין:,ההליכים בעניינו של הנאשם
13,ME-22-02-41952-138,"(-) ביום 24.1.2022 הורה בית משפט השלום בנצרת בתיק מ""י 3442-01-22, בנוכחות הנאשם שהשתתף בדיון באמצעות היוועדות חזותית, כי על הנאשם לשהות במעצר בית מלא בביתו של עבד-אלחמיד בוקאעי בטמרה וזאת עד ליום 3.2.2022; וביום 3.22.2022 הוחלט על הארכת תוקף התנאים המגבילים, עד ליום 12.2.2022.",ההליכים בעניינו של הנאשם
14,ME-22-02-41952-138,"החל מהמועד בו ניתנה החלטת בית המשפט ביום 3.2.2022 ועד למעצרו בתיק הנוכחי, בשעות הערב של יום 7.2.2022, לא שהה הנאשם בבית, וזאת בניגוד להחלטת בית המשפט ותוך שהוא מפר אותה.",ההליכים בעניינו של הנאשם
15,ME-22-02-41952-138,"(-)  ביום 7.2.2022 לפני השעה 22:48, רכבו הנאשם ומנסור אמארה (להלן: מנסור) על קטנוע שחור מדגם ""דאון טאון"" (להלן: הקטנוע) בטמרה, כשמנסור נוהג בקטנוע והנאשם רוכב מאחוריו.",ההליכים בעניינו של הנאשם
16,ME-22-02-41952-138,"(-) באותה עת, סיירו בטמרה שני שוטרים כשהם לבושים מדי משטרה, בניידת טנדר משטרתית  (להלן בהתאמה: השוטרים ו-הניידת).",ההליכים בעניינו של הנאשם
17,ME-22-02-41952-138,"השוטרים נעמדו עם הניידת בשכונת ""אלחמרה"", בצומת סמוך לדרך עפר המובילה לישוב מצפה אביב (להלן: הצומת ו-דרך העפר).",ההליכים בעניינו של הנאשם
18,ME-22-02-41952-138,"בשעה 22:48 או בסמוך לכך, התקרבו מנסור והנאשם עם הקטנוע לצומת.",ההליכים בעניינו של הנאשם
19,ME-22-02-41952-138,"משהבחינו בניידת, הנאשם ומנסור סטו שמאלה מכיוון נסיעתם ונכנסו לדרך העפר.",ההליכים בעניינו של הנאשם
20,ME-22-02-41952-138,"(-) השוטרים, אשר הבחינו בהתנהלות הנאשם ומנסור, הדליקו את האורות הכחולים בחלק העליון של הניידת, והחלו לנסוע אחרי הנאשם ומנסור בדרך העפר – תוך שהם כורזים להם לעצור בצד.",ההליכים בעניינו של הנאשם
21,ME-22-02-41952-138,מנסור התעלם מקריאות השוטרים והמשיך בנסיעה בדרך העפר.,ההליכים בעניינו של הנאשם
22,ME-22-02-41952-138,"(-) במהלך האמור, לאחר נסיעה של כ-200 מטרים, הנאשם השליך לצדי דרך העפר, אקדח  שחור חצי אוטומטי מסוג ""סטאר"" בקוטר 9 מ""מ, כשהוא טעון במחסנית ובה 11 כדורים תואמים (להלן בהתאמה: האקדח, המחסנית ו- הכדורים).",ההליכים בעניינו של הנאשם
23,ME-22-02-41952-138,"השוטרים, אשר הבחינו בהשלכת האקדח, עקפו במהירות את הקטנוע וחסמו את דרכו.",ההליכים בעניינו של הנאשם
24,ME-22-02-41952-138,בשלב זה מנסור עצר את הקטנוע והשוטרים עצרו אותו ואת הנאשם ותפסו את האקדח הטעון.,ההליכים בעניינו של הנאשם
25,ME-22-02-41952-138,"(-) בעוד שבכתב האישום נטען כי לאורך כל הנסיעה הנאשם נשא את האקדח על גופו באזור הבטן, בהכרעת הדין קבעתי כי קיים ספק לגבי התיאור לפיו עובר להשלכת האקדח על ידי הנאשם, היה האקדח כל העת על גופו של הנאשם; וכי עשוי להיכון תרחיש חלופי סביר לפיו הנשק היה על גופו של מנסור, אך בשלב מסוים של הנסיעה, לאחר שהשניים הבחינו בשוטרים, הנאשם נטל את הנשק לידיו, בין ביוזמתו ובין לבקשת מנסור, והשליכו לצדי הדרך.",ההליכים בעניינו של הנאשם
26,ME-22-02-41952-138,"יודגש כי לא היה במסקנה עובדתית זו כדי למלט את הנאשם מהרשעה בעבירת הנשק, שכן בהכרעת הדין קבעתי כי אף לפי תרחיש זה – הנאשם ביצע את עבירת הנשק שיוחסה לו.",ההליכים בעניינו של הנאשם
27,ME-22-02-41952-138,"(-) לעניין העבירה של שיבוש מהלכי משפט, בהכרעת הדין קבעתי כי יש להרשיע את הנאשם בעבירה זו, אך לא בזיקה לטענה העובדתית כי הקטנוע התחמק מהשוטרים, אלא רק בזיקה למעשה השלכת האקדח על ידי הנאשם בזמן שהניידת נסעה אחרי הקטנוע.",ההליכים בעניינו של הנאשם
28,ME-22-02-41952-138,"במסגרת ההליך המצורף הורשע הנאשם לאחר שהודה בכתב אישום מתוקן בעבירה של סיוע לנשיאת נשק ולהובלתו, לפי סעיף 144(ב) בשילוב סעיף 31 לחוק העונשין.",ההליכים בעניינו של הנאשם
29,ME-22-02-41952-138,"על פי עובדות כתב האישום בתיק המצורף, ביום 2.1.2022 בסמוך לשעה 18:30 נסע הנאשם ביחד עם אחרים ברכב פרטי מסוג סקודה, אשר היה נהוג באותה עת בידי אחר, כשברכב אקדח חצי אוטומטי דמוי cz בקוטר 9 מ""מ, המהווה נשק כהגדרתו בחוק, וכן מחסנית מתאימה.",ההליכים בעניינו של הנאשם
30,ME-22-02-41952-138,"בהגיע הרכב למחלף טורעאן, זיהה הנאשם כוחות משטרה שביצעו חסימה במקום, יצא מיד מהמושב האחורי של הרכב ונמלט בריצה מהמקום.",ההליכים בעניינו של הנאשם
31,ME-22-02-41952-138,"כעבור מרדף קצר עצר הנאשם בעשבייה שהייתה במקום וניסה להסתתר, כשבסמוך אליו האקדח והמחסנית.",ההליכים בעניינו של הנאשם
32,ME-22-02-41952-138,"בעוד שבהליך הנוכחי הרשעת הנאשם באה במסגרת הכרעת דין שניתנה ביום 15.9.2022 לאחר ניהול הוכחות, ההרשעה בתיק המצורף הייתה בעקבות הודאת הנאשם בכתב אישום מתוקן (ראו הכרעת הדין שניתנה בהליך זה ביום 7.11.20022 לאחר שבוטלה מטעמים פורמאליים הכרעת הדין שניתנה בבית המשפט המחוזי בנצרת).",מהלך הדיון
33,ME-22-02-41952-138,"במסגרת שני ההליכים, נבחן עניינו של הנאשם על ידי שירות המבחן.",מהלך הדיון
34,ME-22-02-41952-138,יצוין כי בשל גילו של הנאשם בעת ביצוע העבירה קמה חובה בדין לקבל תסקיר.,מהלך הדיון
35,ME-22-02-41952-138,נסקור אפוא להלן את תסקירי שירות המבחן שניתנו ביחס לשני ההליכים.,מהלך הדיון
36,ME-22-02-41952-138,"מבחינה כרונולוגית, תחילה ניתן תסקיר שירות המבחן לגבי ההליך המצורף (תסקיר מיום 14.9.2022), שהוגש לבית המשפט המחוזי בנצרת.",תסקירי שירות המבחן
37,ME-22-02-41952-138,בתסקיר זה סקר שירות המבחן את נסיבותיו של הנאשם ואת מצבו האישי והמשפחתי.,תסקירי שירות המבחן
38,ME-22-02-41952-138,"בין היתר צוין כי הנאשם רווק, לפני מעצרו התגורר עם הוריו, וסמוך למעצרו לא עבד על רקע פציעתו באירוע ירי שהתרחש בחודש ספטמבר 2021, ובהקשר לכך צוין מצבו הרפואי של הנאשם.",תסקירי שירות המבחן
39,ME-22-02-41952-138,"בפני שירות המבחן ציין הנאשם כי הוא מתקשה להסתגל לתנאי המעצר, אם כי שירות המבחן לא הבחין במצוקה אקוטית הנובעת מתנאי המעצר.",תסקירי שירות המבחן
40,ME-22-02-41952-138,"בהתייחסו לעבירה, הנאשם קיבל אחריות פורמלית בלבד ושירות המבחן התרשם כי הנאשם מבטא התייחסות לא קוהרנטית לגבי אחריותו למעורבותו בעבירה בה הורשע, וכי הוא מגלה עמדה מצמצמת בכל הקשור לאחריותו.",תסקירי שירות המבחן
41,ME-22-02-41952-138,כמו כן צוין כי הנאשם לא הצליח להתחבר או להתבונן בדפוסי התנהגותו שעמדו בבסיס התנהלותו.,תסקירי שירות המבחן
42,ME-22-02-41952-138,"נוסף לכך, שירות המבחן מצא כי קיימים סימנים לכך שהנאשם פיתח דפוס התנהגות עברייני שכולל זיקה לנשק, חיבור לחבורה שולית וקושי בקבלת גבולות החוק.",תסקירי שירות המבחן
43,ME-22-02-41952-138,"לאחר ששירות המבחן עמד על קווי אישיותו של הנאשם, הנסיבות האופפות את ביצוע העבירה ויחסו אליהן, מצא שירות המבחן כי קיימת רמת סיכון ומסוכנות גבוהה להישנות התנהגות עוברת חוק בעתיד.",תסקירי שירות המבחן
44,ME-22-02-41952-138,"לפיכך, ולנוכח קיומה של פרוגנוזה שיקומית נמוכה, נמנע שירות המבחן מהמלצה טיפולית.",תסקירי שירות המבחן
45,ME-22-02-41952-138,"בתסקיר משלים מיום 12.12.2022 שהוגש בהליך הנוכחי, שב שירות המבחן וציין את נסיבותיו של הנאשם ונתוניו האישיים והפנה לאמור בתסקיר הקודם.",תסקירי שירות המבחן
46,ME-22-02-41952-138,"שירות המבחן ציין כי קיים שיחה נוספת עם הנאשם, וגם הפעם ביטא הנאשם קושי להסתגל למעצר, בעיקר נוכח אי קבלת טיפול רפואי הולם, לטענתו.",תסקירי שירות המבחן
47,ME-22-02-41952-138,"גם ביחס לעבירות מושא ההליך הנוכחי, הנאשם קיבל אחריות ""פורמאלית וכללית"" על התנהגותו, וטען כי הפר את תנאי מעצר הבית כדי לקבל טיפול רפואי, אך התקשה להסביר את הסיבה בגינה נשא את הנשק.",תסקירי שירות המבחן
48,ME-22-02-41952-138,"שירות המבחן הוסיף וציין כי הנאשם מתחרט על מעשיו, אשר בחוויתו נבעו מתוך התנהלות ילדותית וחסרת בשלות, כי למד לקח, וכי ברצונו לשלם מחיר עונשי על מעשיו.",תסקירי שירות המבחן
49,ME-22-02-41952-138,"לצד זאת, שירות המבחן התרשם כי הנאשם אינו ער למורכבות ולסיכון במעשיו והוא מתקשה לקבל אחריות ""אקטיבית"" על מעשיו.",תסקירי שירות המבחן
50,ME-22-02-41952-138,"לאחר ששב ובחן את העניין, לא מצא שירות המבחן כי חל שינוי בתפיסותיו ועמדותיו של הנאשם, ועל כן הערכת הסיכון נותרה כשהייתה.",תסקירי שירות המבחן
51,ME-22-02-41952-138,"לפיכך, חזר שירות המבחן על המלצתו ונמנע מהמלצה שיקומית.",תסקירי שירות המבחן
52,ME-22-02-41952-138,בפתח הדברים יצוין כי לטענת המאשימה יש לקבוע מתחם עונש נפרד בגין כל תיק.,ראיות וטיעוני הצדדים לעונש
53,ME-22-02-41952-138,"במסגרת טיעוניה לעונש, המאשימה עמדה על הערכים החברתיים המוגנים שביסוד העבירות בהן הורשע הנאשם בשני ההליכים והתייחסה לפגיעה בערכים אלו.",ראיות וטיעוני הצדדים לעונש
54,ME-22-02-41952-138,"כמו כן, הפנתה המאשימה לחומרתן של עבירות הנשק, לצורך בהוקעת עבירות אלו; למגמת ההחמרה המסתמנת בעבירות אלו; וכן והפנתה לתיקון 140 לחוק העונשין אשר מקבע את החובה להטיל עונש מזערי בעבירות נשק.",ראיות וטיעוני הצדדים לעונש
55,ME-22-02-41952-138,"נוסף לכך, הפנתה המאשימה להנחיות פרקליט המדינה בנושא עבירות הנשק.",ראיות וטיעוני הצדדים לעונש
56,ME-22-02-41952-138,"המאשימה הפנתה לנסיבות ביצוע העבירות, כפי שהן עולות מהכרעת הדין שניתנה בתיק הנוכחי ומעובדות כתב האישום המתוקן בתיק המצורף, וביקשה לראות בנסיבות כנושאות חומרה.",ראיות וטיעוני הצדדים לעונש
57,ME-22-02-41952-138,"לשיטת המאשימה, הנאשם נטל חלק מרכזי בביצוע העבירות; בשל גילו הוא מודע היטב למעשיו ולחומרתם ויכול היה להימנע מביצועם, אך תחת זאת ביצע את העבירות תוך הפעלת שיקול דעת.",ראיות וטיעוני הצדדים לעונש
58,ME-22-02-41952-138,"כמו כן, טענה המאשימה כי הנזק הפוטנציאלי שעלול היה להיגרם הוא רב, מה גם שהאקדח היה טעון.",ראיות וטיעוני הצדדים לעונש
59,ME-22-02-41952-138,"זאת ועוד, המאשימה ביקשה ללמוד חומרה שעולה מהעבירה שעניינה הפרת הוראה חוקית.",ראיות וטיעוני הצדדים לעונש
60,ME-22-02-41952-138,"המאשימה הגישה אסופת פסיקה, אשר לעמדתה ניתן ממנה ללמוד לגבי מדיניות הענישה הנוהגת.",ראיות וטיעוני הצדדים לעונש
61,ME-22-02-41952-138,"לאחר שהמאשימה עמדה על הערכים המוגנים ומידת הפגיעה בהם, והפנתה למדיניות הענישה הנוהגת, הציעה לקבוע את המתחמים הבאים: לגבי התיק הנוכחי – מתחם שנע בין 30 ל-60 חודשי מאסר בפעול, לצד מאסר על תנאי וקנס; ולגבי התיק המצורף – מתחם עונש שנע בין 15 ל-30 חודשי מאסר בפועל, לצד מאסר על תנאי וקנס.",ראיות וטיעוני הצדדים לעונש
62,ME-22-02-41952-138,"הואיל וכל אחד מהתיקים כולל הרשעה בעבירת נשק, יש בכך לטענת המאשימה כדי ללמד על חומרה ולהצדיק צבירת העונשים שיוטלו בגדר כל אחד מן המתחמים.",ראיות וטיעוני הצדדים לעונש
63,ME-22-02-41952-138,"אשר לנסיבות שאינן קשורות בביצוע העבירה, המאשימה הפנתה לנסיבותיו האישיות של הנאשם ובכלל זה לגילו; וכן לעובדה כי בהליך הנוכחי הנאשם הורשע לאחר ניהול הליך הוכחות, אך בתיק המצורף הורשע על פי הודאתו בכתב אישום מתוקן.",ראיות וטיעוני הצדדים לעונש
64,ME-22-02-41952-138,"כמו כן, המאשימה התייחסה לתסקירי שירות המבחן שהוגשו בעניינו של הנאשם, שהוגדרו על ידה כנושאים אופי שלילי.",ראיות וטיעוני הצדדים לעונש
65,ME-22-02-41952-138,"נטען כי מהתסקירים עולה כי הנאשם לא הפנים את חומרת העבירות, נטל אחריות פורמלית, וכי רמת המסוכנות הנשקפת ממנו הוערכה כגבוהה.",ראיות וטיעוני הצדדים לעונש
66,ME-22-02-41952-138,"לסיכום, ביקשה המאשימה להטיל את העונש ברף הבינוני-תחתון של כל מתחם, וכן לקבוע כי העונשים יוטלו במצטבר האחד לשני.",ראיות וטיעוני הצדדים לעונש
67,ME-22-02-41952-138,הסנגורים טענו לעונש ואביא את דבריהם במשולב.,ראיות וטיעוני הצדדים לעונש
68,ME-22-02-41952-138,הסנגורים טענו כי יש לראות בשני התיקים כאירוע אחד שיש לקבוע בגינו מתחם עונש אחד.,ראיות וטיעוני הצדדים לעונש
69,ME-22-02-41952-138,"לשיטתם, מסקנה זו ניתן ללמוד מהקרבה בזמן בין שני האירועים, העובדה כי המדובר בשניהם בעבירת נשק, והעובדה כי התיק המצורף, שהיה שני מבחינת רצף הזמן, בוצע בהיות הנאשם במעצר בית בגין התיק המצורף.",ראיות וטיעוני הצדדים לעונש
70,ME-22-02-41952-138,"לשיטת הסנגורים, הנסיבות הקשורות בביצוע העבירה ביחס לתיק הנוכחי אינן חמורות והן אף נושקות להחזקת נשק חלף נשיאתו.",ראיות וטיעוני הצדדים לעונש
71,ME-22-02-41952-138,"לדבריהם, עולה מהכרעת הדין כי החזקת הנשק הייתה לתקופה קצהר במהלך נסיעה של מטרים בודדים, כאשר השליטה על הקטנוע לא הייתה בידי הנאשם, אלא בידי הנהג.",ראיות וטיעוני הצדדים לעונש
72,ME-22-02-41952-138,"אשר לתיק המצורף, נטען כי חלקו של הנאשם התמצה אך בסיוע.",ראיות וטיעוני הצדדים לעונש
73,ME-22-02-41952-138,"לפיכך, חלקו בכלל האירועים לא מרכזי.",ראיות וטיעוני הצדדים לעונש
74,ME-22-02-41952-138,כמו כן נטען על ידי הסנגורים כי העבירות בהן הורשע הנאשם לא גרמו נזק.,ראיות וטיעוני הצדדים לעונש
75,ME-22-02-41952-138,"הסנגורים, הגישו פסיקה אשר לטענתם ניתן ללמוד ממנה על מדיניות הענישה הנוהגת; הוסיפו ופירטו את נסיבותיהם של חלק מהמקרים; וביקשו ללמד גזירה שווה לענייננו.",ראיות וטיעוני הצדדים לעונש
76,ME-22-02-41952-138,הסנגורים הציעו אפוא מתחם עונש הולם אחד.,ראיות וטיעוני הצדדים לעונש
77,ME-22-02-41952-138,"לגישת אחד הסנגורים, יש לקבוע מתחם עונש הולם שנע בין 12 עד 24 חודשים לשני המקרים, ללא קנס; ואילו הסנגור השני התייחס לתיק המצורף בלבד והציע מתחם שנע בין מספר בודד של חודשים ועד 15 חודשים, ככל שלא ייקבע ששני המקרים מגלמים אירוע אחד.",ראיות וטיעוני הצדדים לעונש
78,ME-22-02-41952-138,הסנגורים הפנו לעובדה כי הנאשם הודה בתיק המצורף וכי ניהול ההליכים בתיק הנוכחי הביא לקבלת התרחיש החלופי לו טען.,ראיות וטיעוני הצדדים לעונש
79,ME-22-02-41952-138,"לטענת הסנגורים, כיום הנאשם מבין את השלכות מעשיו ומתחרט עליהן ומודה בתרחיש החלופי שנקבע בהכרעת הדין בתיק הנוכחי.",ראיות וטיעוני הצדדים לעונש
80,ME-22-02-41952-138,"לפיכך, אין לייחס משקל למה שצוין בתסקיר לפיו הודאתו פורמאלית.",ראיות וטיעוני הצדדים לעונש
81,ME-22-02-41952-138,"הסנגורים אף הפנו לתסקירי שירות המבחן, וביקש לא לייחס את מלוא המשמעות להמלצות שבהן.",ראיות וטיעוני הצדדים לעונש
82,ME-22-02-41952-138,"כן ביקשו הסנגורים להתחשב בתקופה בה הנאשם מצוי במעצר, שלטענתם יש בה כדי כדי להרתיעו.",ראיות וטיעוני הצדדים לעונש
83,ME-22-02-41952-138,"בנוסף ביקשו הסנגורים להתחשב במצבו הרפואי של הנאשם, אשר עבר תאונה עובר למעצרו והקושי הכפול שהנאשם חווה במעצר בעקבות כך.",ראיות וטיעוני הצדדים לעונש
84,ME-22-02-41952-138,"יצוין בהקשר זה כי בישיבת הטיעונים לעונש, ביקשו הסנגורים להגיש מסמכים רפואיים והתרתי להם זאת.",ראיות וטיעוני הצדדים לעונש
85,ME-22-02-41952-138,"מסמך רפואי אחד הוגש (סיכום מידע רפואי מיום 7.2.2023) וממנו עולה כי ב-30.9.2021 הגיע הנאשם ליחידה לטיפול נמרץ לאחר פציעת ירי מורכבת שכללה קרע שטחי בכבד, נקב במעי ופגיעה בעכוז.",ראיות וטיעוני הצדדים לעונש
86,ME-22-02-41952-138,"הנאשם היה מונשם לתקופה וטופל בבית החולים רמב""ם.",ראיות וטיעוני הצדדים לעונש
87,ME-22-02-41952-138,הסנגורים טענו כי קמה לנאשם הגנה מן הצדק שבכוחה להוביל להקלה בעונשו.,ראיות וטיעוני הצדדים לעונש
88,ME-22-02-41952-138,"בתיק הנוכחי, כך נטען, לא הוגש כתב אישום נגד מנסור, מי שנהג בקטנוע; ובתיק המצורף – לא הוגשו כתבי אישום נגד נהג הרכב ונוסע נוסף.",ראיות וטיעוני הצדדים לעונש
89,ME-22-02-41952-138,"לדברי הסנגורים, עובדה זו הובילה לתיקון כתב האישום בתיק המצורף, מעבירה מושלמת לעבירת סיוע.",ראיות וטיעוני הצדדים לעונש
90,ME-22-02-41952-138,"בתגובה לטענות אלו, טען ב""כ המאשימה כי הכרעת הדין בתיק הנוכחי מלמדת שאין לקבל את הטענה.",ראיות וטיעוני הצדדים לעונש
91,ME-22-02-41952-138,"באשר לתיק המצורף, נטען שהטענה לא עלתה בשום שלב בהליכים שהתקיימו בבית המשפט בו הוגש כתב האישום והיא נטענה לראשונה בטיעונים לעונש.",ראיות וטיעוני הצדדים לעונש
92,ME-22-02-41952-138,"כידוע, גזירת הדין נעשית, בדרך כלל, בשני שלבים עיקריים: קביעת מתחם עונש הולם ולאחר מכן גזירת העונש בתוך המתחם (סעיף 40ג' לחוק העונשין).",מתחם העונש ההולם
93,ME-22-02-41952-138,בתוך כך יש לבחון אם קיימים שיקולים המצדיקים סטייה מהמתחם.,מתחם העונש ההולם
94,ME-22-02-41952-138,"בבוא בית המשפט לקבוע את מתחם העונש, עליו לעשות כן בהתאם לעקרון המנחה, כלומר קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו.",מתחם העונש ההולם
95,ME-22-02-41952-138,"לצורך קביעת המתחם, בית המשפט יתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה כאמור בסעיף 40ט' לחוק העונשין.",מתחם העונש ההולם
96,ME-22-02-41952-138,"לפני שנדון בשיקולים המעצבים את מתחם העונש, עלינו להכריע במחלוקת שהתעוררה בין הצדדים, לאמור – האם יש לראות בכל אחד מכתבי האישום, כמגלם אירוע נפרד ולקבוע שני מתחמים, אחד לכל אירוע, כטענת המאשימה; או שיש לראות בהם אירוע אחד ולקבוע מתחם עונש אחד לשניהם, כטענת ההגנה (סעיף 40יג' לחוק העונשין).",מתחם העונש ההולם
97,ME-22-02-41952-138,"לאחר שהצטיידנו מלוא הסאה, נפנה לדון במעשים המונחים לפנינו ונקדים ונציין כי יש לראות בכל הליך אירוע נפרד שיש לקבוע בגינו מתחם נפרד.",מתחם העונש ההולם
98,ME-22-02-41952-138,"יצוין בפתח הדברים כי המבחן לצורך הקביעה אם מדובר באירוע אחד אם לאו אינו מבחן טכני, והעובדה כי שני המקרים נכללו בכתבי אישום נפרדים – אינה חזות הכל.",מתחם העונש ההולם
99,ME-22-02-41952-138,"לגופם של דברים,  אין בידי לקבל את טענת הסנגורים כי העובדה כי בשני ההליכים המדובר בעבירת נשק, היא שיקול שמטה את הכף לראות בשני המקרים כאירוע אחד.",מתחם העונש ההולם
100,ME-22-02-41952-138,"הדברים אמורים ביתר שאת, מקום שבהליך הנוכחי נוסף לעבירת הנשק הורשע הנאשם בעבירות נוספות של שיבוש מהלכי משפט והפרת הוראה חוקית.",מתחם העונש ההולם
101,ME-22-02-41952-138,עבירות אלו מוסיפות נדבך נוסף שמרחיק את האירוע האחד ממשנהו.,מתחם העונש ההולם
102,ME-22-02-41952-138,"גם הטענה כי הפרת תנאי מעצר הבית, שגיבשה את העבירה של הפרת ההוראה החוקית, בוצעה בזיקה לתנאים שהוטלו בהליך המצורף – אין בה כשלעצמה להוליך לתוצאה לה מייחלים הסנגורים.",מתחם העונש ההולם
103,ME-22-02-41952-138,"זאת ועוד, בעוד שהעבירות בהליך הנוכחי בוצעו ביום 7.2.2022 העבירה בתיק המצורף בוצעה ביום 2.1.2022, בפער של יותר מחודש.",מתחם העונש ההולם
104,ME-22-02-41952-138,"בנסיבותיו של מקרה זה ועל רקע מהותה של העבירה, נראה כי יש בפער זה כדי ליצור נתק בין שני המקרים, עד שאין לראות בשני ההליכים כעוסקים בתכנית עבריינית אחת.",מתחם העונש ההולם
105,ME-22-02-41952-138,"הקשר היחיד בין שני המקרים הוא העיסוק בנשק, ועובדה זו כשלעצמה לא הופכת את ההליכים למערך עברייני אחד.",מתחם העונש ההולם
106,ME-22-02-41952-138,"כמו כן, יש לזכור כי העבירות בוצעו בריחוק גיאוגרפי.",מתחם העונש ההולם
107,ME-22-02-41952-138,"בעוד שהעבירה בתיק המצורף בוצעה ליד היישוב טורעאן במחוז הצפון, העבירה בתיק הנוכחי בוצעה בעיר טמרה.",מתחם העונש ההולם
108,ME-22-02-41952-138,"זו גם הסיבה כי כתבי האישום נדונו עד לצירופם יחד בבתי המשפט שונים, בית המשפט המחוזי בנצרת ובחיפה.",מתחם העונש ההולם
109,ME-22-02-41952-138,"לפיכך, אני קובע כי יש לראות בכל הליך כמגלם אירוע בגינו יש לקבוע מתחם נפרד.",מתחם העונש ההולם
110,ME-22-02-41952-138,ועתה נחזור לשיקולים לצורך קביעת המתחם.,מתחם העונש ההולם
111,ME-22-02-41952-138,"נוכח החפיפה בגין השיקולים השונים, כנגזרת של עבירת הנשק המשותפת לשני ההליכים – הדיון במתחמים ייעשה בכריכה אחת.",מתחם העונש ההולם
112,ME-22-02-41952-138,"הקריאות להחמיר עוד יותר בעונשים בגין עבירות נשק הולכות וגוברות, זאת בשל נפיצותן של עבירות אלו והסיכון החמור שהן גורמות.",מתחם העונש ההולם
113,ME-22-02-41952-138,"המחוקק ביטא עמדה ברורה שיש להחמיר בעונשים בגין עבירות נשק, זאת במסגרת סעיף 144(ז) לחוק העונשין, אשר חוקק במסגרת תיקון מס' 140 (חוק העונשין (תיקון מס' 140 – הוראת שעה), התשפ""ב-2021, ס""ח 2938).",מתחם העונש ההולם
114,ME-22-02-41952-138,עבירה נוספת בה הורשע הנאשם היא עבירת שיבוש מהלכי משפט.,מתחם העונש ההולם
115,ME-22-02-41952-138,"עבירה זו נועדה להגנה על טוהר ההליך השיפוטי ועל תקינותם של הליכים משפטיים, וכן  להבטיח קיומה של מערכת תקינה של עשיית משפט צדק, הראויה לאמון הציבור.",מתחם העונש ההולם
116,ME-22-02-41952-138,"הערכים המוגנים בעבירה של הפרת הוראה חוקית הינם כיבוד החלטות שיפוטיות, שמירה על הסדר הציבורי והגנה על שלטון החוק.",מתחם העונש ההולם
117,ME-22-02-41952-138,"נוכח קביעותיי בגזר הדין בהליך הנוכחי וקבלת הגרסה החלופית, ניתן לומר כי לא הוכח שהתכנון שקדם לביצוע עבירת הנשק היה משמעותי.",מתחם העונש ההולם
118,ME-22-02-41952-138,"נזכיר כי בעוד שבכתב האישום נטען כי לאורך כל הנסיעה הנאשם נשא את האקדח על גופו באזור הבטן, בהכרעת הדין נקבע כי קיים ספק לגבי התיאור לפיו עובר להשלכת האקדח על ידי הנאשם, היה האקדח כל העת על גופו; וכי עשוי להיכון תרחיש חלופי סביר לפיו הנשק היה על גופו של מנסור (הנהג), אך בשלב מסוים של הנסיעה, לאחר שהשניים הבחינו בשוטרים, הנאשם נטל את הנשק לידיו, בין ביוזמתו ובין לבקשת מנסור, והשליכו לצדי הדרך.",מתחם העונש ההולם
119,ME-22-02-41952-138,"אמנם, במסקנה עובדתית זו לא היה כדי לזכות את הנאשם מהעבירה, אך יש לשקול את הנסיבות האמורות בקביעת מתחם העונש.",מתחם העונש ההולם
120,ME-22-02-41952-138,גם בעבירות הנוספות בהן הורשע הנאשם אין להקל ראש.,מתחם העונש ההולם
121,ME-22-02-41952-138,"אשר לעבירה של שיבוש מהלכי משפט, יש לזכור כי נסיבותיה של העבירה מלמדות על חומרה, בפרט לנוכח העובדה כי השיבוש התבטא בניסיון להעלים נשק טעון תוך כדי שהמשטרה נוסעת אחרי הקטנוע.",מתחם העונש ההולם
122,ME-22-02-41952-138,"גם ביחס לעבירה של הפרת הוראה חוקית, הנסיבות מעידות על חומרה כפולה ומכופלת: התיק בגינו הנאשם היה נתון בתנאים מגבילים הוא התיק המצורף שמושאו עבירת נשק, ובמהלך הפרת התנאים עבר הנאשם עבירות נשק.",מתחם העונש ההולם
123,ME-22-02-41952-138,בהקשר לעבירה זו זה אין לקבל את טענת הנאשם כי הוא הפר את התנאים המגבילים לשם קבלת טיפול רפואי.,מתחם העונש ההולם
124,ME-22-02-41952-138,לא הובאה כל ראיה לטענה זו.,מתחם העונש ההולם
125,ME-22-02-41952-138,"לבסוף, יש לייעד חומרה לעובדה כי הנאשם שהה מחוץ למעצר הבית בניגוד להחלטת בית המשפט, תקופה ממושכת – מיום 3.2.2022 ועד 7.2.2022.",מתחם העונש ההולם
126,ME-22-02-41952-138,"כאמור, הנאשם הורשע בשני כתבי אישום נפרדים, שכל אחד מהם מגלם אירוע נפרד ולפיכך יש לקבוע מתחם עונש נפרד לכל אחד מן המקרים – בהליך הנוכחי ובהליך המצורף.",מתחם העונש ההולם
127,ME-22-02-41952-138,"בהליך הנוכחי, אמנם יש להתחשב בנסיבות שקשורת בביצוע העבירה כפי שנקבעו בהכרעת הדין ובכלל זה הקביעה כי נשיאת הנשק והובלתו הייתה לפרק זמן מצומצם, אך מן העבר השני הנאשם הורשע בעבירות נוספות של שיבוש מהלכי משפט והפרת הוראה חוקית – שגם להם יש לתת ביטוי בקביעת המתחם.",מתחם העונש ההולם
128,ME-22-02-41952-138,"בהינתן הנסיבות שקשורות בביצוע עבירות אלו, אני קובע כי מתחם העונש ההולם בהליך הנוכחי, נע בין 30 ל-42 חודשי מאסר בפועל, לצד מאסר על תנאי.",מתחם העונש ההולם
129,ME-22-02-41952-138,"לגבי ההליך המצורף, לעמדתי מתחם העונש ההולם נע בין 15 ל-30 חודשי מאסר בפועל, בנוסף למאסר על תנאי.",מתחם העונש ההולם
130,ME-22-02-41952-138,בנסיבות העניין ונוכח עונש המאסר לא ראיתי לכלול במתחמים קנס.,מתחם העונש ההולם
131,ME-22-02-41952-138,"ואולם, נסיבות המקרה שלפניי שונות לגמרי מהנסיבות שנדונו במקרה אליו מפנים הסנגורים, ומצדיקות שקילת נסיבת הגיל אך בגדר הנסיבות שאינן קשורות לביצוע העבירה.",מתחם העונש ההולם
132,ME-22-02-41952-138,אבהיר: הנאשם כאן בגיר יותר מאשר הנאשם שם ולא רק מבחינת הגיל הביולוגי.,מתחם העונש ההולם
133,ME-22-02-41952-138,"בשונה מהמקרה אליו מפנים הסנגורים, כאן המדובר בנאשם שהוא ""בשל"" יותר ומתוחכם יותר ונזכיר – הנאשם לא נרתע מביצוע עבירת נשק נוספת, לאחר שחודש לפני כן נעצר בגין עבירה דומה.",מתחם העונש ההולם
134,ME-22-02-41952-138,העבירה המאוחרת אף בוצעה כשהוא במעצר בית שהוטל בגין המקרה הקודם.,מתחם העונש ההולם
135,ME-22-02-41952-138,"זאת ועוד, מכלול הנסיבות ובפרט התסקיר בעניינו של הנאשם כאן מגלה תמונה שונה ואף מדאיגה.",מתחם העונש ההולם
136,ME-22-02-41952-138,"על פי הערכת שירות המבחן, מעורבות הנאשם בעבירות מגלה ""פיתוח דפוס התנהגות עברייני הכולל זיקה לנשק"" וכן, ""חיבור לחברה שולית וקושי בקבלת גבולות החוק"" – ואידך זיל גמור.",מתחם העונש ההולם
137,ME-22-02-41952-138,"[יוער במאמר מוסגר כי גזר הדין אלי הפנו הסנגורים ניתן במסגרת הליך שהתנהל בדלתיים סגורות משום שכלל נאשמים קטינים, והנסיבות בהן הגיע המסמך החסוי לידי הסנגורים לא הובררו].",מתחם העונש ההולם
138,ME-22-02-41952-138,"בגזירת העונש בגדרי מתחם העונש ההולם, יש לשקול את הנסיבות שאינן קשורות בביצוע העבירה (סעיף 40 יא' לחוק העונשין).", נסיבות שאינן קשורות בביצוע העבירה
139,ME-22-02-41952-138,במסגרת זו הבאתי במניין השיקולים את הנסיבות הבאות:, נסיבות שאינן קשורות בביצוע העבירה
140,ME-22-02-41952-138,"(-) הנאשם הוא צעיר יליד 2002, רווק, ולחובתו אין הרשעות קודמות.", נסיבות שאינן קשורות בביצוע העבירה
141,ME-22-02-41952-138,מובן כי לעונש המאסר שיוטל על הנאשם עלולה להיות השלכה עליו., נסיבות שאינן קשורות בביצוע העבירה
142,ME-22-02-41952-138,אם כי השפעת המאסר אינה חזות הכל ויש לתת את הבכורה ליתר שיקולי הענישה., נסיבות שאינן קשורות בביצוע העבירה
143,ME-22-02-41952-138,(-) בתיק המצורף הודה הנאשם בעובדות כתב אישום מתוקן ויש לתת לכך משקל מקל., נסיבות שאינן קשורות בביצוע העבירה
144,ME-22-02-41952-138,"כאמור, בתיק הנוכחי הנאשם הורשע לאחר ניהול הוכחות, ברי כי אין זאת נסיבה מחמירה, אך מן העבר השני הנאשם לא זכאי להקלה לה זוכה מי שמודה.", נסיבות שאינן קשורות בביצוע העבירה
145,ME-22-02-41952-138,"וגם מזאת אין להתעלם, הגם שהנאשם הורשע בכל העבירות שיוחסו לו בכתב האישום, ההרשעה הייתה על יסוד מצע עובדתי שונה ממה שתואר בכתב האישום.", נסיבות שאינן קשורות בביצוע העבירה
146,ME-22-02-41952-138,(-) מתסקירי שירות המבחן עולה תמונה מדאיגה אודות הנאשם., נסיבות שאינן קשורות בביצוע העבירה
147,ME-22-02-41952-138,"עולה כי הנאשם נוטל אחריות פורמאלית בלבד, לא מפנים את החומרה של עבירות הנשק, ולא מצליח להתבונן במשמעות התנהלותו.", נסיבות שאינן קשורות בביצוע העבירה
148,ME-22-02-41952-138,"חמור מכך, מסתמן כי הנאשם פיתח דפוסי התהנהגות עבריינית תוך זיקה לנשק.", נסיבות שאינן קשורות בביצוע העבירה
149,ME-22-02-41952-138,"(-) כעולה מטיעוני הסנגור וכעולה מהתסקירים, הנאשם סובל ממצב רפואי שנבע מפציעתו באירוע יריי שהתרחש בשנת 2021, לפני האירועים מושא ההליכים שלפניי.", נסיבות שאינן קשורות בביצוע העבירה
150,ME-22-02-41952-138,גם בכך יש להתחשב., נסיבות שאינן קשורות בביצוע העבירה
151,ME-22-02-41952-138,(-) כמו כן יש לתת את הדעת לתקופות בהן היה הנאשם נתון במעצר וכן בתנאים מגבילים., נסיבות שאינן קשורות בביצוע העבירה
152,ME-22-02-41952-138,הנני דוחה מכל וכל את טענת הסנגורים לפיה יש להקל בעונשו של הנאשם בשל הגנה מן הצדק שקמה לטענתם נוכח קיומה של אכיפה בררנית.,הגנה מן הצדק?
153,ME-22-02-41952-138,"אשר לתיק המצורף – טענת הסנגור, לפיה לא הוגשו כתבי אישום נגד שניים שהיו ברכב בו נסע הנאשם, גם אם היא נכונה, לא סוללת את הדרך למסקנה כי ההחלטה שלא להגיש כתבי אישום נגד האחרים, היא בגדר הפליה פסולה.",הגנה מן הצדק?
154,ME-22-02-41952-138,"על מנת לדון בטענה לאכיפה בררנית, יש להניח תשתית ראייתית לשאלה, מה עמד בבסיס ההחלטה שלא להגיש כתבי אישום נגד האחרים?",הגנה מן הצדק?
155,ME-22-02-41952-138,"הסנגורים לא הניחו ולו בדל ראיה כדי לבסס את טענתם בעניין זה, זאת שלא לדבר על כך שהטענה נשמעה בבית המשפט רק בשלב הטיעונים לעונש.",הגנה מן הצדק?
156,ME-22-02-41952-138,"יתרה מכך, הסנגורים טענו כי התיקון בכתב האישום היה תולדה של טענתם להגנה מן הצדק, ואם כך מצב הדברים – אין סיבה להקלה נוספת בעניינם.",הגנה מן הצדק?
157,ME-22-02-41952-138,"באשר לתיק הנוכחי, נזכיר כי לטענת הנאשם, בהינתן הקביעה בהכרעת הדין בדבר קבלת התרחיש החלופי ממנו עולה כי הנשק היה באמתחת הנהג, הרי  אי הגשת כתב אישום נגד הנהג מהווה אכיפה בררנית.",הגנה מן הצדק?
158,ME-22-02-41952-138,טענה זו דינה להידחות.,הגנה מן הצדק?
159,ME-22-02-41952-138,לטענה זו של הנאשם התייחסתי בהכרעת הדין וקביעותיי שם נכונות גם לשלב זה.,הגנה מן הצדק?
160,ME-22-02-41952-138,כך ציינתי בהכרעת הדין:,הגנה מן הצדק?
161,ME-22-02-41952-138,וכן הוספתי כי –,הגנה מן הצדק?
162,ME-22-02-41952-138,"בנסיבות אלו לתוצאת הכרעת הדין בהקשר לקבלת התרחיש החלופי, אין כל משקל שיכול לבוא לידי ביטוי בגזירת העונש, למצער – המשקל שיש להביא בחשבון הוא מוגבל למדיי.",הגנה מן הצדק?
163,ME-22-02-41952-138,הליך זה מאגד שני אירועים שלכל אחד נקבע מתחם עונש הולם.,גזר הדין
164,ME-22-02-41952-138,לפנינו אפוא שתי דרכי פעולה אפשריות: גזירת עונש נפרד לכל אירוע או עונש כולל לכל האירועים.,גזר הדין
165,ME-22-02-41952-138,ככל שייגזר עונש נפרד לכל אירוע יש לקבוע את מידת החפיפה בין העונשים או הצטברותם (סעיף 40יג(2) לחוק העונשין).,גזר הדין
166,ME-22-02-41952-138,"בנסיבות מקרה זה, בו בהליך אחד ניתנה הכרעת דין מרשיעה לאחר שמיעת ראיות ובהליך שני הכרעת הדין הייתה בעקבות הודאה, נכון יותר לגזור עונש מאסר בפועל נפרד בכל הליך.",גזר הדין
167,ME-22-02-41952-138,"אשר למאסר על תנאי, בכוונתי לקבוע עונש אחד לשני ההליכים, בהינתן שבשניהם הורשע הנאשם בעבירות נשק.",גזר הדין
168,ME-22-02-41952-138,"אמנם בהליך המצורף לא הורשע הנאשם בעבירות של שיבוש מהלכי חקירה והפרת הוראה חוקית, אך ראוי כי גם בתיק זה יוטל עליו מאסר על תנאי בגין עבירות אלו, בשים לב להתנהלותו המתוארת בכתב האישום.",גזר הדין
169,ME-22-02-41952-138,"לפיכך, אני גוזר על הנאשם את העונשים הבאים:",גזר הדין
170,ME-22-02-41952-138,"בהתאם לכך, אני גוזר על הנאשם מאסר בפועל לתקופה של 40 חודשים בניכוי ימי מעצרו מיום 7.2.2022 .",גזר הדין
171,ME-22-02-41952-138,מאסר על תנאי למשך 18 חודשים והתנאי כי הנאשם לא יעבור בתוך שלוש שנים עבירת נשק; ואולם אם יורשע בעבירת נשק מסוג עוון יישא ב- 10 חודשים בלבד מתוכם.,גזר הדין
172,ME-22-02-41952-138,"מאסר על תנאי למשך 6 חודשים והתנאי כי הנאשם לא יעבור בתוך שלוש שנים, עבירה של שיבוש מהלכי משפט או הפרת הוראה חוקית.",גזר הדין
173,ME-22-02-41952-138,זכות ערעור לבית המשפט העליון תוך 45 ימים מהיום.,גזר הדין
174,ME-22-02-41952-138,"ניתן היום,  כ""ה שבט תשפ""ג, 16 פברואר 2023, בנוכחות הנאשם וב""כ הצדדים.",גזר הדין
