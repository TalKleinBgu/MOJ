,verdict,text,part
0,ME-22-06-11734-876,מחמוד אבו נאב (עציר),הנאשם
3,ME-22-06-11734-876,"חוק העונשין, תשל""ז-1977: סע'  25, 144(ב), 152, 186(א), 274.1., 274.2., 274.3, 275א, 40יג(א), 448(א)","ע""י ב""כ עו""ד מ' מחמוד"
4,ME-22-06-11734-876,"חוק למניעת הסתננות (עבירות ושיפוט), תשי""ד-1954: סע'  2א","ע""י ב""כ עו""ד מ' מחמוד"
5,ME-22-06-11734-876,"ביום 14.12.22 הורשע הנאשם, על פי הודאתו, בכתב אישום שתוקן במסגרת הסדר טיעון.",רקע
6,ME-22-06-11734-876,כתב האישום כולל חמישה אישומים.,רקע
7,ME-22-06-11734-876,"לפי העובדות בהן הורשע הנאשם, החל מיום 2.4.22, במהלך חודש הרמדאן 2022, התרחשו באזור הר הבית והעיר העתיקה בירושלים אירועי הפרות סדר, התפרעויות ותקיפות שכללו פגיעה בכוחות הביטחון ובאזרחים וזאת על רקע לאומי וגזעני.",רקע
8,ME-22-06-11734-876,"לפי האישום הראשון, ביום 5.5.22, בו חל יום העצמאות והסתיים עיד אל פיטר, אישרה המשטרה ליהודים לבקר בהר הבית, בין היתר בין השעות 07:00-11:00.",רקע
9,ME-22-06-11734-876,מסלול הביקורים כלל מעבר ברחבה אשר לפני מסגד אל-אקצא.,רקע
10,ME-22-06-11734-876,"בשל ביקורים, ובהמשך לאמור בפסקה הקודמת, החל מהשעה 06:30 ועד השעה 12:00 לערך, החלה התפרעות המונית מתוכננת בהשתתפות מאות ובהם הנאשם, בתוך שטח הר הבית.",רקע
11,ME-22-06-11734-876,"בין השאר הכינו המתפרעים מראש ערימות של אבנים בתוך המסגד, כדי ליידותן לעבר יהודים ולעבר כוחות הביטחון.",רקע
12,ME-22-06-11734-876,"מתחילת הביקורים, סמוך לשעה 07:00, התאספו מאות מתפרעים ובהם הנאשם ברחבה, סמוך למסלול המבקרים היהודים והחלו לקללם ולקלל את כוחות הביטחון שליוו אותם.",רקע
13,ME-22-06-11734-876,"בין השאר צעקו המתפרעים והנאשם ""אללה אכבר"", ""ברוח ובדם נפדה אלא-אקצה"" ו-""ח'יבר ח'יבר יא יהוד צבאו של מוחמד עוד יחזור"", כדי להפחידם ולהפריע להם.",רקע
14,ME-22-06-11734-876,"בסמוך לשעה 07:50, במקביל לניסיונות פיזור של כוחות הביטחון, החלו עשרות מתפרעים, חלקם רעולי פנים, ליידות לעבר המבקרים וכוחות הביטחון אבנים, כיסאות ומטעני צינור ואף גרמו לפציעת מספר שוטרים שנדרשו לטיפול רפואי.",רקע
15,ME-22-06-11734-876,"בתגובה, הדפו כוחות הביטחון את המתפרעים והנאשם לתוך המסגד ונעלו את שעריו.",רקע
16,ME-22-06-11734-876,"אז החלו המתפרעים והנאשם ליידות מתוך המסגד אבנים וכיסאות אל עבר השוטרים, דרך חלון שבור מעל אחד לשערי המסגד.",רקע
17,ME-22-06-11734-876,"הנאשם נטל חלק בהתפרעות לאחר שהצטייד בחולצה שחורה בה השתמש כרעלת פנים, ותוך שהתעטף בדגל ארגון הטרור חמאס.",רקע
18,ME-22-06-11734-876,"הוא השליך מספר אבנים בגודל מחצית כף יד, דרך החלון לעבר השוטרים שבחוץ.",רקע
19,ME-22-06-11734-876,כן יידה כיסא דרך החלון לעבר השוטרים.,רקע
20,ME-22-06-11734-876,"בגין מעשים אלה, הורשע הנאשם בעבירות של התפרעות, לפי סעיף 152 לחוק העונשין, התשל""ז-1977 (להלן: ""חוק העונשין"") וניסיון תקיפת שוטרים בנסיבות מחמירות לפי סעיפים 274(1), (2) ו-(3) בצירוף סעיף 25 לחוק העונשין.",רקע
21,ME-22-06-11734-876,"לפי האישום השני, במועד שאינו ידוע החליט הנאשם להכניס זיקוקים שרכש בעבר למתחם הר הבית, כדי לירות אותם לעבר כוחות הביטחון במהלך התפרעויות.",רקע
22,ME-22-06-11734-876,"הוא הגיע להר הבית בשעות הבוקר המוקדמות כשהזיקוקים בידיו, בתוך שקית.",רקע
23,ME-22-06-11734-876,"כשנוכח כי יתקשה להכניס את הזיקוקים בשל הבדיקה הביטחונית בכניסה, פנה לאישה שזהותה אינה ידועה בבקשה כי תכניס את השקית.",רקע
24,ME-22-06-11734-876,"היא הסכימה, מבלי שידעה מהו תוכן השקית, הכניסה אותה להר הבית והעבירה אותה לנאשם ברחבת המסגד.",רקע
25,ME-22-06-11734-876,הנאשם החביא את הזיקוקים בין אבנים במתחם הר הבית.,רקע
26,ME-22-06-11734-876,"ביום 29.4.22, על רקע התקופה המתוחה שתוארה לעיל, הגיע הנאשם להר הבית כדי להתפלל ולהשתתף בעימותים.",רקע
27,ME-22-06-11734-876,לאחר התפילה החליט להתחיל בהתפרעות כנגד כוחות הביטחון.,רקע
28,ME-22-06-11734-876,הוא פנה לאחר שזהותו אינה ידועה וביקשו להביא את הזיקוקים.,רקע
29,ME-22-06-11734-876,האחר עשה כן ומסר את הזיקוקים לנאשם.,רקע
30,ME-22-06-11734-876,"אז חילק הנאשם זיקוק אחד לכל אחד מששת חבריו אשר היו עמו, על מנת שירו אותם באוויר, כדי למשוך שוטרים למקום ולתקוף אותם.",רקע
31,ME-22-06-11734-876,"כך עשו, ואף הנאשם ירה מספר זיקוקים לאוויר.",רקע
32,ME-22-06-11734-876,"כששוטרים התקרבו לעברם, יידו הנאשם וחבריו אבנים אל השוטרים.",רקע
33,ME-22-06-11734-876,"הנאשם יידה מספר אבנים בגודל חצי כף יד לעבר השוטרים, ממרחק של כ-100 מטרים, כשהוא רעול פנים.",רקע
34,ME-22-06-11734-876,"בגין מעשים אלה, הורשע הנאשם בעבירות של התפרעות לפי סעיף 152 לחוק העונשין, והפרעה לשוטר בנסיבות מחמירות לפי סעיף 275א לחוק העונשין.",רקע
35,ME-22-06-11734-876,"לפי האישום השלישי, בתאריך שאינו ידוע במדויק אך במהלך חודש הרמדאן 2022, החליט הנאשם להגיע להר הבית על מנת להשתתף בעימותים, כשהוא מסתיר סכין במכנסיו ומצטייד בחולצה שחורה ובבד ""כאפייה"" שחור כרעלת פנים.",רקע
36,ME-22-06-11734-876,"הנאשם הגיע להר הבית סמוך לשעה 4:00, לתפילת הבוקר.",רקע
37,ME-22-06-11734-876,"לאחריה, החלו עימותים במקום, ועשרות צעירים יידו אבנים, כסאות וזיקוקים לעבר כוחות הביטחון.",רקע
38,ME-22-06-11734-876,הנאשם השתתף בכך ויידה לעבר שוטרים שלוש אבנים בגודל כף יד ממרחק של כמאה מטרים.,רקע
39,ME-22-06-11734-876,"לאחר שהשוטרים החלו להתקרב לעבר המתפרעים, ברח הנאשם לעבר המסגד שם התעטף בדגל חמאס, לקח קוראן, העביר את הסכין לכיסו והחל לחפש שוטר המכה נשים על מנת לדקרו ולרצחו.",רקע
40,ME-22-06-11734-876,"הנאשם הבחין בשוטרים שהיכו נשים, אך בחר שלא לבצע את הפיגוע נוכח פחדו על עצמו ועל משפחתו.",רקע
41,ME-22-06-11734-876,הוא שב עם הסכין לביתו.,רקע
42,ME-22-06-11734-876,"בגין מעשים אלה, הורשע הנאשם בעבירות של התפרעות, לפי סעיף 152 לחוק העונשין, הפרעה לשוטר בנסיבות מחמירות, לפי סעיף 275א לחוק העונשין והחזקת סכין שלא כדין, לפי סעיף 186(א) לחוק העונשין.",רקע
43,ME-22-06-11734-876,"לפי האישום הרביעי, ביום 22.4.22 הגיע הנאשם להר הבית כדי להתפלל ולהשתתף בעימותים.",רקע
44,ME-22-06-11734-876,"לאחר התפילה החלה התפרעות סמוך למסגד, בהשתתפות מאות, במהלכה יידו המתפרעים אבנים, כיסאות וזיקוקים לעבר כוחות הביטחון.",רקע
45,ME-22-06-11734-876,"הנאשם נטל חלק בהתפרעות כשהוא רעול פנים, ויידה מספר אבנים בגודל חצי כף יד לעבר שוטרים ממרחק של כמאה מטרים.",רקע
46,ME-22-06-11734-876,"בגין מעשיו אלה הורשע הנאשם בעבירות של התפרעות, לפי סעיף 152 לחוק העונשין והפרעה לשוטר בנסיבות מחמירות, לפי סעיף 275א לחוק העונשין.",רקע
47,ME-22-06-11734-876,"לפי האישום החמישי, בתאריך שאינו ידוע במדויק במהלך חודש הרמדאן 2022 וכן במהלך פסח 2022, התרחשה בהר הבית, לאחר תפילת הבוקר, התפרעות סמוך למסגד.",רקע
48,ME-22-06-11734-876,"במהלכה, יידו המתפרעים אבנים, כיסאות, זיקוקים ובקבוקי תבערה לעבר כוחות הביטחון.",רקע
49,ME-22-06-11734-876,האחרונים הדפו את המתפרעים ובהם הנאשם לתוך המסגד ונעלו את שעריו.,רקע
50,ME-22-06-11734-876,"אז יידו המתפרעים והנאשם מתוך המסגד אבנים וכיסאות לעבר שוטרים שעמדו מחוץ למסגד, דרך החלון השבור הנזכר לעיל.",רקע
51,ME-22-06-11734-876,"השוטרים הסתכנו בכך שנדרשו מפעם לפעם לעמוד בסמוך לשער, כדי למנוע את פריצתו.",רקע
52,ME-22-06-11734-876,"הנאשם, שהגיע להר הבית על מנת להשתתף בהתפרעות, נטל בה חלק לאחר שהצטייד מראש ברעלת פנים שחורה.",רקע
53,ME-22-06-11734-876,"הוא לקח בקבוק תבערה מאחר שזהותו אינה ידועה, והשליכו דרך החלון לעבר השוטרים.",רקע
54,ME-22-06-11734-876,"הבקבוק פגע בחלון המסגד, החל להתלקח והיה עלול לשרוף את המסגד.",רקע
55,ME-22-06-11734-876,"הנאשם טיפס על סולם, אחז בבקבוק התבערה ויידה אותו אל מחוץ לחלון, לעבר השוטרים.",רקע
56,ME-22-06-11734-876,"בגין מעשים אלה, הורשע הנאשם בעבירות של נשיאת נשק, לפי סעיף 144(ב) לחוק העונשין, הצתה לפי סעיף 448(א) סיפא לחוק העונשין, והפרעה לשוטר בנסיבות מחמירות לפי סעיף 275א לחוק העונשין.",רקע
57,ME-22-06-11734-876,"לנאשם הרשעה קודמת משנת 2018 בהליך, שהתנהל בבית המשפט לנוער.",נתונים לעונש ותסקיר שירות המבחן
58,ME-22-06-11734-876,"דובר בעבירות של פציעה, ניסיון לתקיפת שוטר כשהוא מזוין בנשק, ניסיון לתקיפת שוטר כדי להכשילו בתפקידו, ניסיון לתקיפת שוטר בידי שלושה או יותר, ניסיון לחבלה כשהעבריין מזוין וכן ארבע עבירות סיוע, שבוצעו באירוע משנת 2017.",נתונים לעונש ותסקיר שירות המבחן
59,ME-22-06-11734-876,"בגינן, נדון הנאשם לשישה חודשי מאסר לריצוי בעבודות שירות, מאסר מותנה, קנס ומבחן.",נתונים לעונש ותסקיר שירות המבחן
60,ME-22-06-11734-876,"ביום 26.3.23 הוגש תסקיר שירות המבחן, שהציג את נסיבותיו של הנאשם.",נתונים לעונש ותסקיר שירות המבחן
61,ME-22-06-11734-876,"הוא צעיר כבן 20, רווק, טרם מעצרו עבד בניקיון, עבודה בה החל לאחר שעזב את ספסל הלימודים בגיל 16.",נתונים לעונש ותסקיר שירות המבחן
62,ME-22-06-11734-876,"הוא דיווח על מצב כלכלי מורכב של משפחתו, שהחריף עם מעצרו ועם פציעת אחיו הגדול בתאונה.",נתונים לעונש ותסקיר שירות המבחן
63,ME-22-06-11734-876,הנאשם התייחס להרשעתו הקודמת וכפר באחריותו לה.,נתונים לעונש ותסקיר שירות המבחן
64,ME-22-06-11734-876,"גם בנוגע לעבירות מושא הליך זה התקשה ליטול אחריות, נטה למזער את מעורבותו והכחיש חלק מהעובדות.",נתונים לעונש ותסקיר שירות המבחן
65,ME-22-06-11734-876,"הוא טען שנגרר אחר חברה שולית, שלל קשר לארגוני טרור והתקשה לשתף פעולה עם שירות המבחן או להתייחס למניעיו לביצוע המעשים.",נתונים לעונש ותסקיר שירות המבחן
66,ME-22-06-11734-876,"שירות המבחן ציין גורמי סיכון, ובהם התרשמות מבחור המתקשה לגלות יציבות תפקודית, מעורב בעבריינות טרור ולא הורתע מן ההליך הקודם שהתנהל בעניינו.",נתונים לעונש ותסקיר שירות המבחן
67,ME-22-06-11734-876,"שירות המבחן נמנע מהמלצה על חלופת ענישה או שיקום בקהילה, והמליץ כי יוטל על הנאשם מאסר וכן מאסר מותנה.",נתונים לעונש ותסקיר שירות המבחן
68,ME-22-06-11734-876,"כראיה לעונש מטעם ההגנה, הוצגה תעודה רפואית המעלה - נכון לשנת 2017 ובעקבות המקרה מושא הרשעתו הקודמת - הפרעות הסתגלות והתנהגות של הנאשם, עם אפקטים חרדתיים ונוספים.",נתונים לעונש ותסקיר שירות המבחן
69,ME-22-06-11734-876,המאשימה עמדה בטיעוניה על חומרת המעשים ועל פגיעתם בערכים המוגנים.,הטיעון לעונש
70,ME-22-06-11734-876,"הודגשו התקופה בה בוצעו העבירות, ואלמנטים מחמירים מתוך האישומים השונים.",הטיעון לעונש
71,ME-22-06-11734-876,נטען שהמעשים יצרו סיכון רב ופוטנציאל נזק גבוה.,הטיעון לעונש
72,ME-22-06-11734-876,"צוינו הרקע האידאולוגי-לאומני למעשים, הרצון לפגוע בכוחות הביטחון, נפיצות המיקום, ריבוי המעשים והשימוש המסוכן בבקבוק תבערה.",הטיעון לעונש
73,ME-22-06-11734-876,נטען שיש לקבוע מתחם עונש נפרד לכל אישום.,הטיעון לעונש
74,ME-22-06-11734-876,"המאשימה הפנתה לפסיקה, שחלקה עוסק בנאשמים קטינים, לתמיכה בטיעוניה וטענה שבענייננו יש לאמץ קנה מידה מחמיר יותר היות שמדובר בבגיר.",הטיעון לעונש
75,ME-22-06-11734-876,"נטען, שלאישום הראשון יש לקבוע מתחם שנע בין 12-24 חודשי מאסר, לאישומים השני והשלישי 10-20 חודשים, לרביעי 8-20 חודשים, ולאישום החמישי 40-60 חודשים.",הטיעון לעונש
76,ME-22-06-11734-876,כך לצד עונשים נלווים.,הטיעון לעונש
77,ME-22-06-11734-876,"בשים לב להרשעתו הקודמת של הנאשם, לצורך בהרתעה ולתסקיר שתואר כשלילי, התבקש לגזור לנאשם עונש של 66 חודשי מאסר, מאסר מותנה וקנס.",הטיעון לעונש
78,ME-22-06-11734-876,ההגנה טענה שיש לקבוע מתחם עונש אחד לכל המעשים.,הטיעון לעונש
79,ME-22-06-11734-876,נטען שרוב האישומים מצוי בסמכות בית משפט השלום משדובר ביידוי אבנים.,הטיעון לעונש
80,ME-22-06-11734-876,צוין שהנאשם לא הורשע בעבירות לפי חוק המאבק בטרור.,הטיעון לעונש
81,ME-22-06-11734-876,"גם ההגנה הפנתה לפסיקה, לתמיכה בטיעוניה וטענה כי הענישה המקובלת נמוכה מזו שנטענה בידי המאשימה, וכי עמדתה של האחרונה מופרזת.",הטיעון לעונש
82,ME-22-06-11734-876,"צוינו הגיל הצעיר של הנאשם, העדר נזק בפועל ממעשיו, ונטילת האחריות שלו.",הטיעון לעונש
83,ME-22-06-11734-876,"נטען כי מתחם העונש ההולם נע בין 8-36 חודשי מאסר בפועל, וכי יש לגזור עונש שלא עולה על 20 חודשי מאסר בפועל.",הטיעון לעונש
84,ME-22-06-11734-876,הנאשם לא חפץ להוסיף דברים.,הטיעון לעונש
85,ME-22-06-11734-876,"כלל המקרים התרחשו בסביבת חודש הרמדאן 2022, על רקע המתיחות שחלה באותה עת ובמסגרת התפרעויות, שהתרחשו באותו מקום - הר הבית.",מתחם העונש ההולם
86,ME-22-06-11734-876,"בנוסף, הגם שהאקטים הספציפיים שביצע הנאשם אינם זהים בכל מקרה ומקרה, הרי שקיים מכנה משותף רחב בין המקרים שעניינו במניע הזהה למעשים, ובהיותם מעשים של פגיעה באחרים או שנועדו לאפשר פגיעה באחרים, בין אם מבקרים או כוחות הביטחון, מחוץ למסגד אל-אקצא ומתוכו.",מתחם העונש ההולם
87,ME-22-06-11734-876,"קווים משותפים נוספים בין חלק מן המקרים מצויים באקטים כגון יידוי אבנים וחפצים לעבר שוטרים, ניצול החלון השבור לצורך זה, או היות הנאשם רעול פנים.",מתחם העונש ההולם
88,ME-22-06-11734-876,"בנסיבות אלה, יש לקבוע מתחם עונש לכלל העבירות שביצע הנאשם, אך אין בכך לגרוע ממשקלן של העבירות והאקטים הספציפיים, כמו גם מריבוי המעשים וחזרתם על עצמם, ואלה יישקלו בעיצוב המתחם.",מתחם העונש ההולם
89,ME-22-06-11734-876,הנאשם חטא במעשים חמורים.,מתחם העונש ההולם
90,ME-22-06-11734-876,"התפרעויות אלימות של רבים על רקע לאומני, והשימוש במסגרתן באמצעי חבלה כאבנים, בקבוקי תבערה, זיקוקים או חפצים המושלכים לעבר גופם של אנשי כוחות הביטחון או אחרים, מסכנים את הערכים המוגנים שעניינם בשמירה על הסדר הציבורי, על ביטחון הציבור ועל שלמות הגוף והרכוש.",מתחם העונש ההולם
91,ME-22-06-11734-876,"בפסיקה הודגש, כי:-",מתחם העונש ההולם
92,ME-22-06-11734-876,עוד יצוינו הישנות המעשים ותדירותם.,מתחם העונש ההולם
93,ME-22-06-11734-876,"בפרק זמן שאינו ממושך, חזר הנאשם וחטא במעורבות בחמישה מקרים שונים.",מתחם העונש ההולם
94,ME-22-06-11734-876,"הדבר מאפיין את חלקו של הנאשם, ככזה שאינו בגדר היסחפות אחר אחרים או מעורבות מזדמנת, כי אם החלטה מודעת לחזור ולשלב את הגעתו למסגד לצרכי תפילה, עם עימותים אלימים.",מתחם העונש ההולם
95,ME-22-06-11734-876,"זאת, על רקע אידאולוגי-לאומני שבא לידי ביטוי בטיב המעשים ובאלמנטים כגון הקריאות שצוטטו לעיל, בהן נטל הנאשם חלק, התעטפות בדגל ארגון הטרור חמאס, או ההחלטה לבצע פיגוע דקירה שקודמה עד לשלב מסוים, לרבות בהצטיידות בסכין, אך לא מומשה.",מתחם העונש ההולם
96,ME-22-06-11734-876,"במסגרת המעשים, חטא הנאשם ביידוי חוזר ונשנה של אבנים גדולות וחפצים לעבר שוטרים ומבקרים, כשהוא רעול פנים למניעת זיהוי ותפיסה.",מתחם העונש ההולם
97,ME-22-06-11734-876,"גישתו הפסולה מודגמת בהסלמת השימוש באמצעי פגיעה, לכדי יידוי של בקבוק תבערה – אמצעי, שפגיעתו הפוטנציאלית קשה; או בהחלטה ליזום עימותים ולהבריח לצורך זה זיקוקים למתחם ההר, בהם עשה שימוש כדי ליזום תקיפה של שוטרים, כמפורט בעובדות האישום השני.",מתחם העונש ההולם
98,ME-22-06-11734-876,"המכלול מציג את הנאשם כדמות דומיננטית בהפרות הסדר האמורות, דבר שיש בו להדגיש את חומרת מעשיו.",מתחם העונש ההולם
99,ME-22-06-11734-876,"יש להוסיף ולתת את הדעת לנזק שנגרם, לרבות הצורך של כוחות הביטחון לנהל ""קרבות"" עם המתפרעים תוך סיכון עצמי, והפציעה של מספר שוטרים (הנזכרת באישום הראשון הגם שלא יוחסה למעשה ישיר של הנאשם).",מתחם העונש ההולם
100,ME-22-06-11734-876,"מנגד, יישקל לקולה כי לא נטען לנזק שנגרם בידי הנאשם עצמו.",מתחם העונש ההולם
101,ME-22-06-11734-876,"לצד הנזק בפועל, יש לשקול את פוטנציאל הנזק.",מתחם העונש ההולם
102,ME-22-06-11734-876,"נוכח האמצעים ששימשו את הנאשם בניסיון לפגוע באחרים ועצמת האירועים בהם השתתף, המדובר בפוטנציאל לא מבוטל לפגיעה בגוף, וכאמור גם סיכון להתרחבות המהומות.",מתחם העונש ההולם
103,ME-22-06-11734-876,"מבט אל הענישה הנוהגת מציג יישום של מדיניות הענישה עליה עמדתי לעיל, העוסקת במקרי התפרעות ואלימות, בדרך של גזירת עונשי מאסר לתקופות של עשרות חודשים.",מתחם העונש ההולם
104,ME-22-06-11734-876,"כך גם בעניינם של צעירים, ואף נטולי עבר פלילי.",מתחם העונש ההולם
105,ME-22-06-11734-876,נגזרו עליו 45 חודשי מאסר ומאסר על תנאי.,מתחם העונש ההולם
106,ME-22-06-11734-876,"על רקע הענישה הנוהגת, ובשים לב לשיקולים שפורטו לעיל לרבות מספר המקרים בהם השתתף הנאשם, השימוש באמצעים פוגעניים ופוטנציאל הנזק, ואפיונו כדמות דומיננטית ויוזמת בהפרות הסדר, ומנגד העדרו של נזק ישיר, אני קובע כי מתחם העונש ההולם לעבירות בהן הורשע, בנסיבות ביצוען, כולל מאסר לתקופה שבין 25-50 חודשים, ומאסר על תנאי.",מתחם העונש ההולם
107,ME-22-06-11734-876,"בהעדר מניע כלכלי או רווח מן העבירות, לא מצאתי לשלב קנס במתחם העונש.",מתחם העונש ההולם
108,ME-22-06-11734-876,"הנאשם בחור צעיר, שגדל בסביבה מורכבת.",קביעת העונש 
109,ME-22-06-11734-876,"לזכותו תיזקף הודאתו במעשים, שייעלה את ההליך והמהווה גם ביטוי בפועל לנטילת אחריות.",קביעת העונש 
110,ME-22-06-11734-876,"תישקלנה גם תקופת מעצרו הממושכת, והפגיעה בו ובבני משפחתו כתוצאה מן הצורך לרצות תקופה נוספת, משמעותית, מאחורי סורג ובריח.",קביעת העונש 
111,ME-22-06-11734-876,"משקל מסוים יינתן גם לעולה מן התעודה הרפואית שנדונה לעיל, הגם שאינה עדכנית ולא הוצג מידע אודות מצבו הנפשי של הנאשם כיום.",קביעת העונש 
112,ME-22-06-11734-876,"מנגד, נטילת האחריות של הנאשם לא הייתה שלמה – כמובא לעיל בסקירת תסקיר שירות המבחן.",קביעת העונש 
113,ME-22-06-11734-876,"לכך מצטרפת הרשעה קודמת בעבירות ממין העניין, כשחזרתו של הנאשם לסורו למרות הרשעה זו ולמרות העונש שריצה בגינה, בביצועה של שורת עבירות על רקע אידאולוגי, מציגה נטייה מטרידה וסיכון להישנות עבירות.",קביעת העונש 
114,ME-22-06-11734-876,"בכך מתחדדים שיקולי ההוקעה וההרתעה האישית אשר, לצד עונש מוחשי, מחייבים גם ענישה מותנית.",קביעת העונש 
115,ME-22-06-11734-876,המלצות שירות המבחן בכיוונים אלה מדגישות את משקלם.,קביעת העונש 
116,ME-22-06-11734-876,עוד יינתן משקל לשיקולי ההרתעה הכללית.,קביעת העונש 
117,ME-22-06-11734-876,"לא אחת מתרחשות במקומותינו הפרות סדר והתפרעויות אלימות הדומות לאלה שביצע הנאשם, והדבר מחייב עיצובו של מסר עונשי שישאף להרתיע אחרים מכישלונות דומים, ולגונן על כוחות הביטחון והציבור מפני פגיעה באירועים שכאלה, בפרט בתקופות מתוחות.",קביעת העונש 
118,ME-22-06-11734-876,כל אלה מחייבים לגזור לנאשם מאסר משמעותי.,קביעת העונש 
119,ME-22-06-11734-876,"מנגד, משום השיקולים לקולה, בדגש על משקלה של ההודאה, גילו הצעיר של הנאשם והרצון להותיר לו פתח של תקווה לשיקום, החלטתי להימנע מגזירת עונש המתקרב לרף העליון של המתחם.",קביעת העונש 
120,ME-22-06-11734-876,"במכלול השיקולים, נגזרים על הנאשם העונשים הבאים:",קביעת העונש 
121,ME-22-06-11734-876,"36 חודשי מאסר, שיימנו מיום מעצרו – 5.5.22.",קביעת העונש 
122,ME-22-06-11734-876,"10 חודשי מאסר, אותם ירצה הנאשם אם יעבור עבירה מן העבירות בהן הורשע בהליך זה, למעט עבירה של הפרעה לשוטר או החזקת סכין שלא כדין, בתוך שלוש שנים מיום שחרורו ממאסר.",קביעת העונש 
123,ME-22-06-11734-876,"51293713 חודשי מאסר, אותם ירצה הנאשם אם יעבור עבירה של הפרעה לשוטר או החזקת סכין שלא כדין, בתוך שלוש שנים מיום שחרורו ממאסר.",קביעת העונש 
124,ME-22-06-11734-876,54678313זכות ערעור לבית המשפט העליון בתוך 45 ימים.,קביעת העונש 
125,ME-22-06-11734-876,"ניתן היום,  כ""ו אייר תשפ""ג, 17 מאי 2023, במעמד הצדדים.",קביעת העונש 
