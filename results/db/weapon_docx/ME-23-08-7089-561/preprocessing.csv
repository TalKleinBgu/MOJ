,verdict,text,part
0,ME-23-08-7089-561,"רמדאן כרים בוקאעי, ת""ז xxxxxxxxxx(עציר)",הנאשם
1,ME-23-08-7089-561,"ב""כ המאשימה: עו""ד יניב זוהר",נוכחים:
2,ME-23-08-7089-561,"ב""כ הנאשם: עו""ד ארז אבוהב",נוכחים:
3,ME-23-08-7089-561,"חוק העונשין, תשל""ז-1977: סע'  40ט, 144, 144(ב), 275, 340א(א)",נוכחים:
4,ME-23-08-7089-561,"הנאשם הורשע, על סמך הודאתו, שניתנה במסגרת הסדר טיעון, בעבירות בנשק (נשיאה והובלה), לפי סעיפים 144(ב) רישא וסיפא לחוק העונשין, התשל""ז-1977 (להלן: ""חוק העונשין""), ירי מנשק חם, עבירה לפי סעיף 340א(א) לחוק העונשין, והפרעה לשוטר בעת מילוי תפקידו, עבירה לפי סעיף 275 לחוק העונשין.",גזר דין
5,ME-23-08-7089-561,"הסדר הטיעון כלל את תיקון כתב האישום, אך לא הושגה בגדרו הסכמה עונשית.",גזר דין
6,ME-23-08-7089-561,נקבע כי לעניין זה יטען כל צד את טענותיו באופן חופשי.,גזר דין
7,ME-23-08-7089-561,"בכתב האישום המתוקן (להלן: ""כתב האישום"") נאמר כי שאדי חג'אזי וחוסין חג'אזי הם אחים (להלן: ""האחים חג'אזי"") המתגוררים בדירות שונות בבניין מגורים משפחתי בטמרה (להלן: ""הבית"").",גזר דין
8,ME-23-08-7089-561,"בתאריך 13.7.2023 בשעה 18:05 או בסמוך לכך, בהמשך לאירוע ירי לעבר בית הנאשם, הגיעו הנאשם ואדם אחר, שזהותו אינה ידועה למאשימה (להלן: ""האחר""), סמוך לבית, כשהם מצוידים באקדח חצי אוטומטי מסוג FN תוצרת בלגיה, מודל HP-35 קליבר 9 מ""מ פאראבלום ובמחסנית ותחמושת תואמת, וכן באקדח חצי אוטומטי מסוג BUL תוצרת ישראל, מודל G-CHEROKEE קליבר 9 מ""מ פאראבלום ובמחסנית ותחמושת תואמת.",גזר דין
9,ME-23-08-7089-561,"האקדחים הנ""ל הם כלים שסוגלו לירות כדור שבכוחו להמית אדם ולפיכך מהווים נשק כהגדרתו בחוק, והמחסניות הן אביזרים התואמים לכלי הנשק האמורים.",גזר דין
10,ME-23-08-7089-561,הנאשם ירה באמצעות האקדחים מספר רב של כדורים.,גזר דין
11,ME-23-08-7089-561,"אזרחים ששמעו את הירי התקשרו למשטרה לדווח עליו ובעקבות כך נשלחו ניידות משטרה לשכונה בה מצוי הבית, על מנת לאתר את מבצעי הירי.",גזר דין
12,ME-23-08-7089-561,"בשעה 18:30 או בסמוך לכך, הגיעו שוטרים לשכונה ואזרחים אמרו להם שהבחינו באדם שביצע את הירי כשהוא רץ לכיוון מטע הזיתים הנמצא בסמוך, והשוטרים ערכו סריקות במקום.",גזר דין
13,ME-23-08-7089-561,"הנאשם, שהבחין בשוטרים, החל לברוח מהם כשהוא מחזיק בידו באקדח מסוג FN, בכוונה להפריע להם כשהם ממלאים תפקידם כחוק או להכשילם בכך, והשוטרים שהבחינו בו קראו לו לעצור ורצו אחריו על מנת לעצרו.",גזר דין
14,ME-23-08-7089-561,"הנאשם התעלם מקריאות השוטרים לעצור, המשיך לרוץ וטיפס מעל לגדר של חצר בית מגורים, כדי להימלט מהם.",גזר דין
15,ME-23-08-7089-561,"בעקבות כך, ירה אחד השוטרים באקדחו ירייה אחת באוויר.",גזר דין
16,ME-23-08-7089-561,"אז זרק הנאשם את האקדח שאחז בידו על חומת בטון, המהווה המשך לגדר, המשיך בטיפוס עליה, עבר לצד השני של הגדר ונכנס לחצר.",גזר דין
17,ME-23-08-7089-561,כעבור מספר שניות נעצר הנאשם על ידי השוטרים.,גזר דין
18,ME-23-08-7089-561,בחיפוש שנערך בחצר אותר האקדח על חומת הבטון כשבתוכו מחסנית ריקה.,גזר דין
19,ME-23-08-7089-561,"בחיפוש על גופו של הנאשם, אותר האקדח השני מסוג BUL כשהוא מוסלק מתחת לגרב אותה גרב הנאשם, כשבתוכו מחסנית ריקה ובקנהו כדור אחד.",גזר דין
20,ME-23-08-7089-561,"במסגרת ראיותיה לעונש, הגישה המאשימה את גיליון רישומו הפלילי של הנאשם (מע/1) ממנו עולה כי לחובתו הרשעה אחת מבית המשפט המחוזי בחיפה בעבירה של ירי מנשק חם באזור מגורים, שוד בנסיבות מחמירות וירי שיש בו כדי לסכן חיי אדם.",גזר דין
21,ME-23-08-7089-561,"כמו כן הציגה המאשימה את כתב האישום מושא הרשעתו הנ""ל ואת גזר הדין שניתן באותו עניין (מע/2).",גזר דין
22,ME-23-08-7089-561,"ההגנה הגישה תצלומי הנזקים שנגרמו, על פי הנטען, בעקבות הירי שכוון לביתו של הנאשם (נע/1).",גזר דין
23,ME-23-08-7089-561,"כן העיד אביו של הנאשם, מוחמד בוקאעי, שסיפר כי הוא אב לחמשה ילדים המקיימים אורח חיים נורמטיבי.",גזר דין
24,ME-23-08-7089-561,בנו הבכור מנהל יחד עם אחת מאחיותיו עסק משפחתי של מספרה ואילו שתי הבנות האחרות עוסקות בהנהלת חשבונות.,גזר דין
25,ME-23-08-7089-561,"העד הוסיף כי עובר לירי שנעשה על ידי הנאשם, היה אירוע ירי שכוון לביתו, כשאשתו שהתה אותה עת בבית.",גזר דין
26,ME-23-08-7089-561,"לדבריו, אחד מבני משפחת חג'אזי הוא שביצע את הירי.",גזר דין
27,ME-23-08-7089-561,"עוד הוסיף כי המשטרה לא עשתה דבר, על אף שקיבלה את פרטי האירוע ונמסרה לה זהות המבצע.",גזר דין
28,ME-23-08-7089-561,"בטיעוניה לעונש הפנתה המאשימה לחומרתן של העבירות הנעשות בנשק ולמדיניות הענישה המחמירה המתחייבת על מנת למגרן, בשים לב לפגיעתן הקשה בשלום הציבור, בביטחונו, ובחיי אדם ורכושו.",גזר דין
29,ME-23-08-7089-561,"בהתייחס לנסיבות ביצוע העבירה, ביקשה המאשימה להביא בחשבון את התכנון שקדם לה, שעה שהנאשם הגיע יחד עם אחר לזירת האירוע כשהם נושאים שני אקדחים בהם הצטיידו מבעוד מועד.",גזר דין
30,ME-23-08-7089-561,"נכון הוא שלא נגרם נזק כלשהו כתוצאה מהירי, אך פוטנציאל הנזק אינו שנוי במחלוקת.",גזר דין
31,ME-23-08-7089-561,"לאחר שהפנתה למדיניות הענישה הנוהגת במקרים דומים, ביקשה המאשימה לקבוע כי מתחם העונש ההולם בענייננו נע בין 7-4.5 שנות מאסר בפועל.",גזר דין
32,ME-23-08-7089-561,"בנוסף, ביקשה המאשימה בטיעוניה בכתב ובעל פה להפעיל את המאסר המותנה שהוטל על הנאשם בגזר הדין (מע/2), באופן מצטבר לעונש שיוטל עליו בתיק זה.",גזר דין
33,ME-23-08-7089-561,"לאחר שנשמעו טיעוני הצדדים, המציאה המאשימה הודעה בה נאמר כי מאחר ויכול שנפלה אי הבנה במהלך המו""מ בכל הקשור למאסר המותנה, היא חוזרת בה מבקשתה להפעלת התנאי.",גזר דין
34,ME-23-08-7089-561,"במסגרת הנסיבות שאינן קשורות בביצוע העבירה, הפנתה המאשימה להודאתו של הנאשם, שניתנה בשלב מוקדם של ההליך, אך מנגד להרשעתו הקודמת בעבירה של ירי מנשק חם ולעובדה כי בעת ביצוע העבירה בענייננו הוא היה אסיר ברישיון כאשר מאסר מותנה תלוי ועומד מעל ראשו.",גזר דין
35,ME-23-08-7089-561,"בנסיבות, סבורה המאשימה כי יש לגזור את עונשו של הנאשם במחצית המתחם שהוצע על ידה ולהטיל עליו בנוסף קנס כספי משמעותי ומאסר על תנאי לתקופה ארוכה.",גזר דין
36,ME-23-08-7089-561,"ב""כ הנאשם הפנה לתיקון המשמעותי שנעשה בכתב האישום, אשר ייחס תחילה לנאשם ירי לעבר בית מגורים ואילו לאחר תיקונו מיוחסת לו עבירה של ירי מנשק חם בלבד.",גזר דין
37,ME-23-08-7089-561,"זאת, לצד העבירה של נשיאה והובלה.",גזר דין
38,ME-23-08-7089-561,"נאמר כי מדובר בעבירה שהיא בעלת פוטנציאל סיכון נמוך מעבירה של ירי לעבר אדם או בית מגורים, מה גם שממעשיו של הנאשם לא נגרם בפועל כל נזק לאדם או לרכוש.",גזר דין
39,ME-23-08-7089-561,"עוד הפנה הסנגור לאמור בסעיף 2 רישא לכתב האישום ולדברים שעלו מפי אביו של הנאשם בעדותו בבית המשפט, ולפיהם למעשה הירי שנעשה על ידי הנאשם קדם אירוע ירי לעבר בית הוריו.",גזר דין
40,ME-23-08-7089-561,"בעקבות אותו ירי הגיש אבי הנאשם תלונה במשטרה, אשר הגיעה לזירת האירוע, צילמה, אך לא עשתה דבר.",גזר דין
41,ME-23-08-7089-561,"הסנגור ציין את גילו הצעיר של הנאשם, בן 22 וחצי, המוחזק במעצר מיום 13.7.2023.",גזר דין
42,ME-23-08-7089-561,"כן הפנה להודאתו, שניתנה בשלב מוקדם של ההליך, עוד במסגרת חקירתו במשטרה.",גזר דין
43,ME-23-08-7089-561,"בנסיבות, סבורה ההגנה כי מתחם העונש ההולם נע בין 48-20 חודשי מאסר, כאשר יש לגזור את עונשו של הנאשם בשליש התחתון של המתחם ולא בתחתיתו.",גזר דין
44,ME-23-08-7089-561,"זאת, בשים לב לכך שהלה ביצע את העבירות מושא הדיון כשהוא אסיר ברישיון.",גזר דין
45,ME-23-08-7089-561,דברו האחרון של הנאשם,גזר דין
46,ME-23-08-7089-561,בדברו האחרון הביע הנאשם צער על מעשיו וביקש סליחה מבית המשפט ומבני משפחתו.,גזר דין
47,ME-23-08-7089-561,קביעת מתחם העונש ההולם,גזר דין
48,ME-23-08-7089-561,"בגזירת העונש, על בית המשפט לפעול בהתאם לעיקרון ההלימה, המחייב קיומו של יחס הולם בין חומרת העבירה בנסיבותיה ומידת אשמו של הנאשם, לבין סוג ומידת העונש המוטל עליו.",גזר דין
49,ME-23-08-7089-561,"לשם כך נדרש בית המשפט להתחשב בערכים החברתיים המוגנים שנפגעו כתוצאה מביצוע העבירה, במידת הפגיעה בהם, במדיניות הענישה הנוהגת במקרים דומים ובכלל הנסיבות הקשורות בביצוע העבירה, כמפורט בסעיף 40ט לחוק העונשין.",גזר דין
50,ME-23-08-7089-561,"הערכים החברתיים המוגנים שנפגעו מביצוע העבירות בענייננו הם הערך העליון של קדושת החיים וכן ביטחונו, שלמות גופו וקניינו של האדם ושל הציבור בכללותו.",גזר דין
51,ME-23-08-7089-561,כן נפגע הערך המוגן של שמירה על שלטון החוק.,גזר דין
52,ME-23-08-7089-561,"נוכח ממדי התופעה, הפוגעת בחייהם ובביטחונם של מגזרים נרחבים באוכלוסייה, נרתם אף המחוקק למלחמה נגדה בדרך של תיקון חוק העונשין אשר נכנס לתוקפו ביום 8.12.2021.",גזר דין
53,ME-23-08-7089-561,"תיקון זה נועד להחמיר בענישה אגב קביעת עונשי מינימום לעבירות בנשק, ובכללן רכישה, החזקה, נשיאה והובלה.",גזר דין
54,ME-23-08-7089-561,"נקבע כי בתקופה של שלוש שנים מיום פרסומו של התיקון, לא יפחת עונשו של מי שהורשע בעבירות המנויות בסעיף 144 לחוק העונשין מרבע העונש המרבי שנקבע לאותה עבירה, אלא אם כן יחליט בית המשפט, מטעמים מיוחדים שיירשמו, להקל בעונש.",גזר דין
55,ME-23-08-7089-561,"עוד נקבע כי עונש מאסר על פי אותו סעיף לא יהא כולו על תנאי, בהיעדר טעמים מיוחדים לכך.",גזר דין
56,ME-23-08-7089-561,חקיקה זו מעידה על ההחמרה שבה ראה גם המחוקק להתייחס לעבירות בנשק באשר הן.,גזר דין
57,ME-23-08-7089-561,"חרף מדיניות ההחמרה בענישה ביחס לעבירות בנשק, בה נקט בית המשפט בשנים האחרונות, ועל אף תיקוני החקיקה שנעשו בניסיון לבלום את ממדי התופעה, ממשיכים עברייני הנשק לזרוע פורענות וקטל במרחב הציבורי, תוך פגיעה בביטחונם ובחייהם של מגזרים נרחבים באוכלוסייה, המבקשים לחיות את חייהם בבטחה ובשלום.",גזר דין
58,ME-23-08-7089-561,"תופעה זו של שימוש בנשק חם כדבר שבשגרה, שהפכה להיות חולה רעה, במיוחד בחברה הערבית, מחייבת שילוב ידיים של כלל הגורמים הרלוונטיים על מנת למגרה.",גזר דין
59,ME-23-08-7089-561,"אף כי נראה לעתים שכל מה שניתן להיאמר בהקשר זה כבר נאמר, יש לחזור ולומר את הדברים בקול ברור וחד: אין מקום לגלות סובלנות או סלחנות כלפי מי שנוטל לידיו נשק באופן בלתי חוקי, לא כל שכן כלפי מי שעושה בו שימוש.",גזר דין
60,ME-23-08-7089-561,העבירות בנשק הובילו לגדיעת חייהם של מאות אזרחים בשנה האחרונה והן הפכו כמעט מעשה של יום ביומו.,גזר דין
61,ME-23-08-7089-561,"לצד המשטרה, שעליה מוטלת החובה לנקוט בפעולות תקיפות ואינטנסיביות על מנת לתפוס אותם עבריינים, מוטלת החובה על בית המשפט לנקוט ביד קשה כאשר אותם עברייני נשק מובאים בפניו.",גזר דין
62,ME-23-08-7089-561,זהו צו השעה והימים הם ימי חירום המחייבים העדפת האינטרס הציבורי על פני שיקולים אישיים כאלה ואחרים של עברייני הנשק.,גזר דין
63,ME-23-08-7089-561,"העובדה שלירי שבוצע על ידי הנאשם קדם אירוע ירי לעבר ביתו, כפי שצוין בכתב האישום, אין בה כדי להקהות מחומרת מעשיו.",גזר דין
64,ME-23-08-7089-561,אין להשלים עם מצב בו אזרחים נוטלים את החוק לידיים ומבצעים פעולות נקם בתגובה לעבירות שנעשו כלפיהם.,גזר דין
65,ME-23-08-7089-561,דברים אלה נכונים גם אם אותם אזרחים סבורים או חשים כי המשטרה מגלה אוזלת יד ביחס לעבירות שנעשו כלפיהם.,גזר דין
66,ME-23-08-7089-561,אין כל מקום להתיר את הרסן ולאפשר עשיית דין עצמי.,גזר דין
67,ME-23-08-7089-561,"בבחינת הנסיבות הקשורות בביצוע העבירות בענייננו, נתתי דעתי לעובדה כי עבירת הירי שיוחסה בסופו של דבר לנאשם אינה במדרג חומרה גבוה ביחס לעבירות הירי.",גזר דין
68,ME-23-08-7089-561,מדובר בעבירה שהעונש המרבי שנקבע בצדה עומד על מאסר בן שנתיים.,גזר דין
69,ME-23-08-7089-561,"יחד עם זאת, לצד עבירת הירי הורשע הנאשם גם בעבירה של נשיאה והובלה של נשק, שהעונש המרבי הקבוע בצדה עומד על 10 שנות מאסר.",גזר דין
70,ME-23-08-7089-561,עובדות כתב האישום בענייננו מלמדות על התארגנות שקדמה לביצוע הירי.,גזר דין
71,ME-23-08-7089-561,"נאמר כי בהמשך לאירוע ירי לעבר ביתו של הנאשם, הגיעו הנאשם יחד עם אחר סמוך לביתם של האחים חג'אזי כשהם מצוידים בשני אקדחים חצי אוטומטיים.",גזר דין
72,ME-23-08-7089-561,"לא מדובר באירוע ספונטני או בהתפרצות רגעית, אלא במעשה שתואם בין הנאשם והאחר, שכלל הצטיידות בכלי נשק והגעה קרוב לביתם של האחים חג'אזי.",גזר דין
73,ME-23-08-7089-561,"השתלשלות זו של האירועים מלמדת על התארגנות, והיערכות מבעוד מועד לביצוע העבירה כמו גם על נחישותו של הנאשם לבצעה.",גזר דין
74,ME-23-08-7089-561,מהירי לא נגרם אמנם נזק כלשהו.,גזר דין
75,ME-23-08-7089-561,"יחד עם זאת, בשים לב לכך שמדובר בירי שנעשה סמוך לביתם של האחים חג'אזי כפי שצוין בכתב האישום, ניתן לקבוע כי פוטנציאל הנזק שעלול היה להיגרם הוא רב.",גזר דין
76,ME-23-08-7089-561,"לסיכום, לאחר שנתתי דעתי לערכים החברתיים שנפגעו כתוצאה מביצוע העבירות בענייננו, למידת הפגיעה באותם ערכים, ולאחר ששקלתי את נסיבות ביצוע העבירות ואת מדיניות הענישה הנוהגת לגביהן, אני סבור כי מתחם העונש ההולם בענייננו נע בין 50-28 חודשי מאסר לריצוי בפועל.",גזר דין
77,ME-23-08-7089-561,גזירת העונש בתוך המתחם,גזר דין
78,ME-23-08-7089-561,"בנסיבות שאינן קשורות בביצוע העבירות ראיתי להביא בחשבון את הודאתו של הנאשם, שניתנה בשלב מוקדם של ההליך ומבטאת נטילת אחריות מצדו על מעשיו.",גזר דין
79,ME-23-08-7089-561,"מצד שני, אני רואה לזקוף לחובתו של הנאשם את העובדה כי אין זו הסתבכותו הראשונה עם החוק.",גזר דין
80,ME-23-08-7089-561,"חרף גילו הצעיר, בן 22 וחצי בסך הכל, הספיק הנאשם לצבור הרשעה בעבירה חמורה של ירי מנשק חם באזור מגורים ושוד בנסיבות מחמירות, בגינה נגזרו עליו 36 חודשי מאסר לריצוי בפועל.",גזר דין
81,ME-23-08-7089-561,"יתרה מכך, הנאשם ביצע את העבירות מושא ענייננו בעודו אסיר ברישיון וכאשר עונש מאסר מותנה תלוי ועומד נגדו.",גזר דין
82,ME-23-08-7089-561,"דומה כי למרבה הצער הנאשם לא למד את הלקח מהרשעתו הקודמת, אלא בחר להמשיך בדרך חיים עבריינית על כל המשתמע מכך.",גזר דין
83,ME-23-08-7089-561,"בנסיבות, אני רואה לגזור את עונשו של הנאשם בסמוך לשליש התחתון של מתחם העונש שנקבע לגביו.",גזר דין
84,ME-23-08-7089-561,"הואיל והמאשימה חזרה בה מבקשתה להפעלת התנאי, בין היתר נוכח אי ההבנה במהלך המו""מ בין הצדדים, בכל הקשור למאסר המותנה, אין מקום להורות על הפעלתו של התנאי.",גזר דין
85,ME-23-08-7089-561,"לפיכך, אני גוזר על הנאשם את העונשים הבאים:",גזר דין
86,ME-23-08-7089-561,א.	36 חודשי מאסר לריצוי בפועל שמניינם יחל במועד מעצרו ביום 13.7.2023.,גזר דין
87,ME-23-08-7089-561,ב.,גזר דין
88,ME-23-08-7089-561,12 חודשי מאסר על תנאי לבל יעבור משך שלוש שנים כל עבירת אלימות או נשק מסוג פשע ויורשע בגינה.,גזר דין
89,ME-23-08-7089-561,ג.	6 חודשי מאסר על תנאי לבל יעבור משך שלוש שנים כל עבירת אלימות או נשק מסוג עוון ויורשע בגינה.,גזר דין
90,ME-23-08-7089-561,זכות ערעור לבית המשפט העליון תוך 45 ימים.,גזר דין
91,ME-23-08-7089-561,"54678313ניתן היום,  ט' ניסן תשפ""ד, 17 אפריל 2024, במעמד הנוכחים.",גזר דין
