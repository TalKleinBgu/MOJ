,verdict,text,part
0,ME-16-01-3772-806,עלא מחאמיד (עצור בפיקוח),הנאשם
2,ME-16-01-3772-806,"ב""כ המאשימה: עו""ד אדם סרי",הנאשם
3,ME-16-01-3772-806,"ב""כ הנאשם: עו""ד שאדי סרוג'י",הנאשם
4,ME-16-01-3772-806,"חוק העונשין, תשל""ז-1977: סע'  29, 40ט(א), 144(א), 144(ב), 144(ג), 40יא",הנאשם
5,ME-16-01-3772-806,"הנאשם הורשע על פי הודייתו בעובדות כתב אישום אשר תוקן, במסגרת הסדר טיעון, בעבירות של החזקת נשק שלא כדין, לפי סעיפים 144(א) (רישא + סיפא) + 144(ג) + 29 לחוק העונשין, תשל""ז – 1977 (להלן: ""חוק העונשין""), ונשיאת והובלת נשק שלא כדין, לפי סעיפים 144(ב) (רישא + סיפא) + 144(ג) לחוק העונשין.",גזר דין
6,ME-16-01-3772-806,הסדר הטיעון לא כלל הסכמה לגבי העונש.,גזר דין
7,ME-16-01-3772-806,"בעובדות כתב האישום המתוקן (להלן: ""כתב האישום"") נאמר כי בין הנאשם למחמד ג'בארין (להלן: ""מחמד""), תושב כפר סאלם, ישנה היכרות מוקדמת.",גזר דין
8,ME-16-01-3772-806,"במהלך שנת 2009, החזיקו הנאשם ומחמד, בצוותא חדא, רובה MP5, שהינו נשק שסוגל לירות כדור שבכוחו להמית אדם, וכן מחסנית וכדורים, בלא רשות על פי דין להחזקתם.",גזר דין
9,ME-16-01-3772-806,"בשנת 2011, או בסמוך לה, החזיקו הנאשם ומחמד, בצוותא חדא, בלא רשות על פי דין, תת מקלע מאולתר, שהינו נשק שסוגל לירות כדור שבכוחו להמית אדם, וכן מחסנית וכדורים.",גזר דין
10,ME-16-01-3772-806,"במהלך שנת 2011 הוביל ונשא הנאשם את תת המקלע המאולתר, המחסנית והכדורים למקום המכונה ""אלרוחה"", שם ירה באמצעות תת המקלע המאולתר כ-20 כדורים.",גזר דין
11,ME-16-01-3772-806,"הנאשם ומחמד החזיקו בצוותא חדא בתת המקלע המאולתר והמחסנית במטע זיתים במעאוויה, בלא רשות על פי דין להחזקתם, עד ליום 20.12.15, אז נתפס תת המקלע המאולתר על ידי המשטרה, בסמוך לביתו של הנאשם.",גזר דין
12,ME-16-01-3772-806,תחילה כפר הנאשם במיוחס לו ועל כן נשמעו חלק מעדי התביעה.,גזר דין
13,ME-16-01-3772-806,"ביום 10.7.16, הודיעו הצדדים כי הגיעו להסדר טיעון, במסגרתו יחזור בו הנאשם מכפירתו, יודה בעובדות כתב אישום מתוקן והצדדים יטענו באופן חופשי לעונש.",גזר דין
14,ME-16-01-3772-806,"לבקשת הסנגורית, ובשים לב לעברו הנקי ולעובדה שזוהי הסתבכותו הראשונה בפלילים, הוריתי על הפניית הנאשם לשירות המבחן לצורך עריכת תסקיר בעניינו בטרם שמיעת הטיעונים לעונש.",גזר דין
15,ME-16-01-3772-806,"בתסקיר שירות המבחן מיום 13.10.16 צוין כי הנאשם בן 34, יליד ישראל, נשוי ואב לשני ילדים בגילאי 4 שנים ו-10 חודשים, המתגורר בכפר מעאוויה עם משפחתו.",גזר דין
16,ME-16-01-3772-806,בחודשים האחרונים הוא עובד בעבודות מזדמנות בתחום הקצבות בכפר קרע.,גזר דין
17,ME-16-01-3772-806,"עם סיום לימודיו התיכוניים עבד הנאשם מספר שנים בעבודות מזדמנות בתחום הטבחות, עד שהחל בלימודי תואר ראשון במכללת תל חי, בפקולטה להנדסאות אלקטרוניקה, אותם סיים בהצלחה.",גזר דין
18,ME-16-01-3772-806,"לאחר סיום לימודיו עבד בבתי הזיקוק בחיפה, בתחום האלקטרוניקה, במשך שנה וחצי, ולאחר מכן עבד משך שלוש שנים ברשת לייצור בשר ומכירתו בכפר כנא.",גזר דין
19,ME-16-01-3772-806,"בהתייחס לעבירות נשוא כתב האישום, התרשם שירות המבחן כי הנאשם לוקח אחריות על חלק מן המעשים המיוחסים לו, תוך שהוא חש חרטה, המלווה בתחושות ממשיות של אשמה ובושה.",גזר דין
20,ME-16-01-3772-806,"יחד עם זאת, התרשם שירות המבחן מאלמנטים של תכנון שקדם לביצוע העבירות.",גזר דין
21,ME-16-01-3772-806,"הנאשם ציין בפני שירות המבחן כי בינו לבין מחמד שררה היכרות מוקדמת, סביב תחביבם המשותף הנוגע לגידול סוסים.",גזר דין
22,ME-16-01-3772-806,"לדבריו, הוא ידע שברשותו כלי נשק ורכשם ממנו ואחסנם במטע הזיתים, לצורך תחושת בטחון.",גזר דין
23,ME-16-01-3772-806,"לצד זאת, נאמר כי הנאשם התקשה לקחת אחריות על הירי בתת המקלע המאולתר, המיוחס לו בכתב האישום, כאשר טען כי לא ירה באמצעותו 20 כדורים.",גזר דין
24,ME-16-01-3772-806,צוין כי עיון בגיליון רישומו הפלילי מעלה כי אין לחובתו הרשעות קודמות.,גזר דין
25,ME-16-01-3772-806,"שירות המבחן התייחס לתסקיר המעצר שנערך בעניינו של הנאשם בגדר ההליך הנוכחי, ובו התרשם מקיומם של פערים בין מאפייני אישיותו כמו גם אורח החיים שניהל עד למעצרו והיציבות המשפחתית והתעסוקתית בחייו, לבין העבירות המיוחסות לו.",גזר דין
26,ME-16-01-3772-806,"על רקע פערים אלה, התקשה שירות המבחן להעריך את הסיכון הנשקף מהתנהגותו, אם כי התרשם שאינו מתאפיין בדפוסי עבריינות מושרשים וכי מדובר באדם שהצליח להסתגל למסגרות חברתיות שונות.",גזר דין
27,ME-16-01-3772-806,"בסופו של תהליך האבחון, המליץ שירות המבחן על שחרורו של הנאשם בתנאים מגבילים, לצד העמדתו בצו פיקוח מעצר.",גזר דין
28,ME-16-01-3772-806,"במהלך תקופת הפיקוח, שולב הנאשם בקבוצה טיפולית העוסקת בעבירות של החזקת נשק.",גזר דין
29,ME-16-01-3772-806,"נמסר כי הנאשם שיתף פעולה עם תוכנית הטיפול באופן מלא, שיתף בעולמו הרגשי, התבונן על דפוסי התנהגותו הפסולים באופן ביקורתי ומעמיק, גילה מעורבות גבוהה בתהליך הקבוצתי ובלט לחיוב ביכולותיו הקוגניטיביות והרגשיות הגבוהות.",גזר דין
30,ME-16-01-3772-806,"בבואו להעריך את הסיכון להישנות עבירות דומות בעתיד, ציין שירות המבחן את התרשמותו כי ברקע להתנהגותו הפסולה לא עמדה הזדהות עם נורמות וערכים עברייניים, אלא גורמים רגשיים כגון קושי בהפעלת שיקול דעת הולם לצד התמודדות מתמשכת ורבת שנים עם תחושות של חולשה, נחיתות וחוסר אונים אותן חווה במסגרת התא המשפחתי בו גדל, אותן ניסה להמיר בתחושות של בטחון והגנה דרך רכישת הנשק והחזקתו.",גזר דין
31,ME-16-01-3772-806,"עוד התרשם שירות המבחן מיכולת טובה לתפקוד יציב וסתגלני במסגרות וכן לוויסות דחפים ותוקפנות, מהיעדרן של אינדיקציות לקיומם של יסודות התמכרותיים או למעורבות בתת תרבות עבריינית, מקיומם של רגשות חרטה, אשמה ובושה ממשיים בגין ביצוע המעשים עליהם נטל אחריות, ומיכולת גבוהה להיתרם מקשר טיפולי לשם התבוננות ביקורתית ומעמיקה בדפוסי התנהגותו הפסולים, תוך חיבור רגשי לחומרת מעשיו והשלכותיהם.",גזר דין
32,ME-16-01-3772-806,"יחד עם זאת, התרשם גם מקיומו של פער בין יכולתו התפקודית הגבוהה במישורי חייו השונים לבין חומרת המעשים המיוחסים לו בכתב האישום המתוקן, אשר נובע להערכתו מקשייו הרגשיים.",גזר דין
33,ME-16-01-3772-806,"בסיכומו של דבר, התרשם שירות המבחן מרמת סיכון נמוכה להישנות עבירות דומות בעתיד, הן בשל רתיעתו הרבה מהסיטואציה המשפטית בה הוא נמצא והן בשל השלכותיה של השתתפותו בקבוצה הטיפולית על דפוסי חשיבתו והתנהגותו.",גזר דין
34,ME-16-01-3772-806,"הודגש כי על אף כברת הדרך שעבר בתהליך הטיפולי, עדיין קיימת נזקקות טיפולית, לצורך שימור תובנותיו הטיפוליות ולהתקדמות והעמקה בתהליך הטיפולי.",גזר דין
35,ME-16-01-3772-806,הנאשם מצדו הביע רמות גבוהות של נכונות ומוטיבציה להשתלב בתהליך טיפולי המשכי.,גזר דין
36,ME-16-01-3772-806,"בשקלול כלל הנתונים, המליץ שירות המבחן על העמדתו של הנאשם בצו מבחן למשך 18 חודשים, במהלכם ישולב בתהליך טיפולי אינטנסיבי, שמטרותיו שיפור יכולתו להתמודדות אדפטיבית עם רגשות שליליים ולהפעלת שיקול דעת הולם.",גזר דין
37,ME-16-01-3772-806,"בצד זאת הומלץ על ענישה קונקרטית ומוחשית, בדמות מאסר לריצוי בעבודות שירות, אשר תחדד עבורו את השלכות מעשיו הפסולים.",גזר דין
38,ME-16-01-3772-806,מטעם המאשימה לא הוגשו ראיות לעונש.,גזר דין
39,ME-16-01-3772-806,"מטעם הנאשם הוגשו תעודת הצטיינות שהוענקה לו בגין סיום שנת לימודיו הראשונה במגמת אלקטרוניקה במכללת תל חי בהצטיינות, תעודת הנדסאי אלקטרוניקה, וגיליון ציוניו מלימודיו לתואר (סומנו יחד נע/1).",גזר דין
40,ME-16-01-3772-806,"לגישת המאשימה, העבירות בהן הורשע הנאשם מצריכות קביעת שני מתחמי ענישה נפרדים, האחד בגין החזקת רובה ה-MP5 והמחסנית, הנע בין 2 ל-4 שנות מאסר בפועל, והשני בגין החזקת תת המקלע המאולתר, הכדורים והמחסנית, הנע בין 2.5 ל-5 שנות מאסר בפועל.",גזר דין
41,ME-16-01-3772-806,"המאשימה טענה כי חומרתן של העבירות בנשק והפוטנציאל של סיכון חיי אדם הגלום בהן, תדירותן ההולכת וגוברת, ההסתברות לעבירות נלוות וכן הרתעת הרבים, מחייבים נסיגת משקל הנסיבות האישיות ומתן דגש על שיקולי הרתעה, גמול ומניעה.",גזר דין
42,ME-16-01-3772-806,נאמר כי בתי המשפט הביעו דעתם פעמים רבות על חומרתן של עבירות בנשק והצורך בהטלת ענישה מרתיעה כחלק מהמאבק בהן.,גזר דין
43,ME-16-01-3772-806,"נטען כי העבירות של החזקת ונשיאת נשק מהוות פגיעה בערך החברתי של הגנה על בטחון הציבור, כאשר הסכנות האפשריות משימוש בנשק חם ברורות וידועות לכל.",גזר דין
44,ME-16-01-3772-806,הודגש כי במקרה דנן ירה הנאשם כ-20 כדורים מתת המקלע המאולתר וכן החזיק בו כארבע שנים במקום הסמוך לביתו.,גזר דין
45,ME-16-01-3772-806,"באשר לנסיבות הקשורות בביצוע העבירות, נטען כי מדובר במעשים חמורים אשר היו עשויים להסתיים בפגיעה קשה באזרחים חפים מפשע, עת ירה הנאשם בנשק.",גזר דין
46,ME-16-01-3772-806,"יתרה מזו, העובדה כי הנאשם החזיק בשני רובים, אחד מהם גם נשא וכן החזיק בו לאורך זמן, מלמדת כי לא מדובר במעידה חד פעמית, אלא בנאשם שבחר באופן ברור ומודע להפר את החוק, בשני המקרים, ובכך לסכן את הציבור בכללותו.",גזר דין
47,ME-16-01-3772-806,"נוסף על כך, נאמר כי הנאשם החזיק את תת המקלע המאולתר במקום הסמוך לביתו עד לחקירתו בה הודה לבסוף בהחזקת הנשק, ואלמלא נעצר ונחקר, לא מן הנמנע כי היה מוחזק על ידו עד עצם היום הזה.",גזר דין
48,ME-16-01-3772-806,צוין גם כי הרובה ותת המקלע הינם נשקים בעלי פוטנציאל קטלני רב וגם בכך יש כדי להוות נסיבה לחומרה.,גזר דין
49,ME-16-01-3772-806,"ביחס לתכנון שקדם לביצוע העבירה נטען כי הדעת נותנת שמי שנושא בנשק עשה פעולות מקדימות לצורך נשיאתו, בין אם קבלתו או רכישתו מאחר ובין אם תיאום שנעשה עם אחרים בעניין זה.",גזר דין
50,ME-16-01-3772-806,בהקשר זה הפנתה המאשימה לתסקיר בו צוין כי לדברי הנאשם הוא רכש את הנשק ממחמד.,גזר דין
51,ME-16-01-3772-806,"לטענת המאשימה, חלקו של הנאשם בהחזקת כלי הנשק והתחמושת שווה ערך לחלקו של מחמד, בהיותם מחזיקים בצוותא.",גזר דין
52,ME-16-01-3772-806,"יתרה מכך, הנאשם נשא את תת המקלע המאולתר וירה בו לבדו, וכן החזיקו במקום הסמוך לביתו.",גזר דין
53,ME-16-01-3772-806,"כן הדגישה המאשימה את הנזק החמור הצפוי מהחזקת שני כלי נשק קטלניים לאורך שנים, באחד מהם גם נעשה שימוש.",גזר דין
54,ME-16-01-3772-806,"המאשימה הוסיפה וטענה כי עבירות האלימות המבוצעות באמצעות נשק, אשר התרבו בעת האחרונה, ובכלל זה עבירות רצח, נגזרות באופן ישיר מהחזקת ונשיאת נשק בלתי חוקי.",גזר דין
55,ME-16-01-3772-806,"מכאן שמלחמה בתופעת האלימות הגואה באמצעות שימוש בנשק, מצריכה בראש ובראשונה החמרה בענישה בגין עבירות הנשק על נגזרותיהן.",גזר דין
56,ME-16-01-3772-806,"המאשימה הפנתה לפסיקה המשקפת לגישתה את מדיניות הענישה הנוהגת בעבירות נשק, הדנה במקרים בהם הוטלו עונשים הנעים בין 24 ל-60 חודשי מאסר.",גזר דין
57,ME-16-01-3772-806,באשר לנסיבותיו האישיות של הנאשם טענה המאשימה כי המלצת שירות המבחן בתסקיר אינה מחייבת את בית המשפט אלא מהווה שיקול אחד מיני רבים.,גזר דין
58,ME-16-01-3772-806,בתי המשפט דחו לא אחת את המלצות שירות המבחן והשיתו על נאשמים עונשים חמורים בניגוד להמלצותיו.,גזר דין
59,ME-16-01-3772-806,"לאור חומרת העבירות, ביקשה המאשימה להשית על הנאשם עונש מאסר בפועל המצוי בתוך מתחמי הענישה שהוצעו על ידה, מאסר מותנה וקנס כספי.",גזר דין
60,ME-16-01-3772-806,"כן ביקשה כי עונש המאסר בגין החזקת הרובה והמחסנית יצטבר באופן חלקי לעונש המאסר בגין החזקת ונשיאת תת המקלע המאולתר, הכדורים והמחסנית.",גזר דין
61,ME-16-01-3772-806,"בטיעוניה לעונש הפנתה ב""כ הנאשם לתיקון המשמעותי שנעשה בכתב האישום, וטענה כי הדבר מלמד ששמיעת הראיות הביאה להצגה נכונה של העובדות ושל נסיבות ביצוע העבירות, עליהן מצר הנאשם.",גזר דין
62,ME-16-01-3772-806,"נטען כי מדובר בעבירות המצויות ברף התחתון של עבירות הנשק, מאחר ולא נעשה בכלי הנשק שימוש, שכן הנשק הוטמן משך שנים, וכי לנאשם לא היתה כל כוונה להעביר כלי הנשק לגורמים עוינים או פליליים.",גזר דין
63,ME-16-01-3772-806,"לגבי הירי נאמר כי מדובר בירי בשטח פתוח ולא באזור מגורים, אשר אינו מהווה עבירה מבחינת החוק הפלילי.",גזר דין
64,ME-16-01-3772-806,"על כך הוסיפה הסנגורית כי מדובר בעבירות ישנות בהן הודה הנאשם עוד בחקירתו, במהלכה שיתף פעולה באופן מלא עם הגורמים הביטחוניים והסביר סיבותיו לביצוע העבירות.",גזר דין
65,ME-16-01-3772-806,"נאמר כי אלמלא מסר הנאשם את הנשק לידיהם, לא היו מגיעים החוקרים אל הנשק שהיה מוטמן בשדה שנים רבות ללא שימוש.",גזר דין
66,ME-16-01-3772-806,"עוד נטען כי גם לעמדת המאשימה, החזקת רובה ה-MP5 המיוחסת לנאשם היתה החזקה רגעית בלבד, שארכה מספר שניות, כאשר מי שהחזיק בנשק היה מחמד.",גזר דין
67,ME-16-01-3772-806,"יוער כי בהקשר לטיעון זה, עמדה המאשימה על כך שהוסכם כי הנאשם החזיק ברובה במשך יומיים.",גזר דין
68,ME-16-01-3772-806,"בהתייחס לנאשם, טענה הסנגורית כי מדובר באדם נורמטיבי, ללא ערכים פליליים, אשר עבד משך שנים במקומות עבודה מסודרים מבלי להסתבך בפלילים וכי הדבר החשוב ביותר העומד לנגד עיניו הינו משפחתו.",גזר דין
69,ME-16-01-3772-806,"בהקשר זה הפנתה לתעודות שהוגשו, מהן עולה כי הנאשם סיים את לימודיו במכללת תל חי בהצטיינות וקיבל דיפלומה כהנדסאי אלקטרוניקה.",גזר דין
70,ME-16-01-3772-806,לא בכדי הגיע שירות המבחן למסקנה כי העונש הראוי בעניינו של הנאשם הוא מאסר לריצוי בעבודות שירות וכן פיקוח מטעם שירות המבחן לשם שיקומו.,גזר דין
71,ME-16-01-3772-806,"זאת, לאור יכולותיו הקוגניטיביות, העובדה כי לא היה מעורב בפלילים, ושיתוף הפעולה שלו עם שירות המבחן, ובכלל זאת השתתפותו המופתית בקבוצת המעצר.",גזר דין
72,ME-16-01-3772-806,הסנגורית הפנתה לקביעת שירות המבחן כי רמת הסיכון להישנות העבירה נמוכה.,גזר דין
73,ME-16-01-3772-806,"עוד הפנתה לכך שהנאשם היה מצוי בתנאים מגבילים משך כשנה, תחילה באיזוק אלקטרוני עם חלונות התאווררות, כשבהמשך הוקלו התנאים והאיזוק הוסר, כאשר במשך כל אותה תקופה לא הופרו תנאי השחרור ומבלי שהסתבך בעבירות נוספות.",גזר דין
74,ME-16-01-3772-806,"ביחס למדיניות הענישה הנוהגת, הפנתה הסנגורית לפסיקה במקרים דומים ואף בנסיבות חמורות יותר, בהם הוטלו עונשי מאסר לריצוי בעבודות שירות, לשם שיקומו של הנאשם.",גזר דין
75,ME-16-01-3772-806,"לאור כל האמור, התבקש בית המשפט לאמץ את המלצת שירות המבחן ולהורות על הפניית הנאשם לממונה על עבודות השירות.",גזר דין
76,ME-16-01-3772-806,בדברו האחרון אמר הנאשם כי לא קל לו לעמוד בפני בית המשפט.,גזר דין
77,ME-16-01-3772-806,"לדבריו, מדובר בטעות שעשה בגיל צעיר.",גזר דין
78,ME-16-01-3772-806,"לאחר שנישא והביא ילדים לעולם, והחזיק בבית ועבודה, הבין כי מדובר בטעות ובבחירה אומללה, העשויה להרוס את חייו.",גזר דין
79,ME-16-01-3772-806,"הוא הוסיף כי הוא חש חרטה על מעשיו, עליהם לא יחזור בשנית, וכעת פניו לעבר בניית עתידו.",גזר דין
80,ME-16-01-3772-806,קביעת מתחם הענישה ההולם,גזר דין
81,ME-16-01-3772-806,"ככלל, מתחם הענישה ההולם ייקבע בהתאם לעקרון ההלימה, ולשם כך בית המשפט נדרש להתחשב בערכים החברתיים שנפגעו מביצוע העבירה, במידת הפגיעה בהם, במדיניות הענישה הנהוגה ובנסיבות הקשורות בביצוע העבירה, תוך מתן הדעת לרשימה המפורטת בסעיף 40ט(א) לחוק העונשין.",גזר דין
82,ME-16-01-3772-806,"על פי עובדות כתב האישום, החזיק הנאשם בכלי נשק בשתי הזדמנויות שונות.",גזר דין
83,ME-16-01-3772-806,"בשנת 2009 החזיק, בצוותא עם מחמד, רובה מסוג MP5 וכן מחסנית וכדורים לרובה.",גזר דין
84,ME-16-01-3772-806,בטיעוניה הסכימה המאשימה כי מדובר בהחזקה למשך יומיים.,גזר דין
85,ME-16-01-3772-806,"מעבר לכך, החל בשנת 2011 החזיק הנאשם, בצוותא עם מוחמד, תת מקלע מאולתר וכן מחסנית וכדורים, במטע זיתים במעאוויה, וזאת עד לסוף שנת 2015, אז נתפסו על ידי המשטרה.",גזר דין
86,ME-16-01-3772-806,"מעבר להחזקתו בתת המקלע המאולתר, הודה הנאשם כי במהלך שנת 2011 הובילו ונשאו למקום פתוח, שם ירה באמצעותו כ-20 כדורים.",גזר דין
87,ME-16-01-3772-806,"בשני המקרים מדובר בנשק התקפי רב עוצמה, המאובזר במחסנית וכדורים, ובכך טמונה החומרה היתרה שבהחזקתו, נשיאתו והובלתו.",גזר דין
88,ME-16-01-3772-806,אין צורך להרחיב באשר לנזק הפוטנציאלי והפגיעות הנרחבות העלולות להיגרם מאמצעי לחימה מסוג זה.,גזר דין
89,ME-16-01-3772-806,"לא נעלמה מעיניי העובדה שלא נטען, לא כל שכן שלא הוכח, כי נעשה שימוש עברייני בכלי הנשק וכי בוצעו באמצעותו עבירות נלוות.",גזר דין
90,ME-16-01-3772-806,"זאת, על אף שהנשק מסוג תת מקלע מאולתר הוחזק בידי הנאשם תקופה ארוכה.",גזר דין
91,ME-16-01-3772-806,"יחד עם זאת הנשק והתחמושת הוטמנו סמוך לביתו של הנאשם, במקום בו עשויים היו להתגלות ולהגיע לידיים זרות.",גזר דין
92,ME-16-01-3772-806,"לא זו בלבד אלא שהנאשם הודה כי אכן נעשה שימוש בנשק, עת נשא את תת המקלע המאולתר והובילו לשטח פתוח וירה ממנו 20 כדורים.",גזר דין
93,ME-16-01-3772-806,לא ברור מה מטרתו של ירי זה אך יש בו כדי ללמד על חומרה שאין להמעיט בערכה.,גזר דין
94,ME-16-01-3772-806,"זאת ועוד, מדובר בעבירות שנעברו לאחר תכנון מקדים, הכולל תיאום בין הנאשם לבין מחמד, לצורך רכישת כלי הנשק ממחמד, החזקתם בצוותא והעברתם מידיו של האחד לשני.",גזר דין
95,ME-16-01-3772-806,"העבירות בשני כלי הנשק יוחסו אמנם לנאשם במסגרת אישום אחד בגדר כתב האישום, אולם מועדי ביצוע העבירות וכן העובדה כי מדובר בשני כלי נשק שונים, מבלי שקיימת חפיפה כרונולוגית בהחזקתם, מלמדים כי מדובר בשתי פרשות נפרדות אשר מצריכות קביעת מתחמי ענישה נפרדים.",גזר דין
96,ME-16-01-3772-806,"בהתחשב בנסיבות ביצוע העבירה, הפגיעה בערכים המוגנים ומדיניות הענישה הנהוגה, אני קובע כי מתחם הענישה הראוי במקרה זה, בהתבסס על עקרון ההלימה, ביחס לאישום הראשון, נע בין 10 ל-24 חודשי מאסר בפועל.",גזר דין
97,ME-16-01-3772-806,מתחם הענישה הראוי ביחס לאישום השני נע בין 18 ל-48 חודשי מאסר בפועל.,גזר דין
98,ME-16-01-3772-806,"על אף קביעת מתחמים נפרדים, ראיתי בסופו של דבר לגזור על הנאשם עונש כולל בגין כלל העבירות בהן הורשע, כפי שיפורט בהמשך.",גזר דין
99,ME-16-01-3772-806,גזירת העונש בתוך מתחם הענישה,גזר דין
100,ME-16-01-3772-806,"בעת גזירת העונש בתוך המתחם שנקבע, על בית המשפט להתחשב בנסיבות שאינן קשורות בביצוע העבירה, בהתאם לנסיבות המנויות בסעיף 40יא לחוק העונשין.",גזר דין
101,ME-16-01-3772-806,"במסגרת השיקולים הנוגעים לנאשם העומד בפניי, יש להתחשב לקולא בהודייתו במיוחס לו בכתב האישום המתוקן, אף אם לא נעשתה מיד בפתח משפטו.",גזר דין
102,ME-16-01-3772-806,"הודיה זו לא זו בלבד שהובילה לחסכון בזמן שיפוטי יקר, אלא גם מגלמת בתוכה נטילת אחריות על מעשיו.",גזר דין
103,ME-16-01-3772-806,כן התחשבתי בצער ובחרטה שהביע על מעשיו במסגרת דבריו האחרונים ובנסיבותיו האישיות כפי שבאו לידי ביטוי בתסקיר שירות המבחן ובטיעוני הסנגורית לעונש.,גזר דין
104,ME-16-01-3772-806,"לזכותו של הנאשם נזקפת גם העובדה כי עברו הפלילי נקי, ללא כל הרשעות קודמות, וזוהי הסתבכותו הראשונה בפלילים, אשר עד אליה ניהל אורח חיים תקין ונורמטיבי.",גזר דין
105,ME-16-01-3772-806,"כן התחשבתי בתקופת מעצרו ובתקופה בה שהה בתנאים מגבילים, ובכלל זה מספר חודשים בפיקוח איזוק אלקטרוני.",גזר דין
106,ME-16-01-3772-806,"בגזירת העונש הבאתי בחשבון אף את האמור בתסקיר שירות המבחן, ובכלל זאת את שיתוף הפעולה שגילה הנאשם עם גורמי המבחן ועם תוכניות הטיפול שהותוו עבורו.",גזר דין
107,ME-16-01-3772-806,"כאמור, שירות המבחן התרשם בתסקירו כי מדובר במי שאינו מתאפיין בדפוסים עברייניים מושרשים, אלא באדם בעל יכולת טובה לתפקוד יציב וחיובי.",גזר דין
108,ME-16-01-3772-806,כן התרשם שירות המבחן מיכולתו של הנאשם להפיק תועלת ולהיתרם מקשר טיפולי ומיכולתו להתחבר מבחינה רגשית לחומרתם של מעשיו ולהשלכותיהם.,גזר דין
109,ME-16-01-3772-806,"לאור זאת, הומלץ על הטלת מאסר שירוצה בעבודות שירות, בצד העמדתו של הנאשם בצו מבחן.",גזר דין
110,ME-16-01-3772-806,אלא שאין בידי לקבל המלצה זו שאינה עולה בקנה אחד עם חומרת העבירה ועם מדיניות הענישה הנוהגת בכגון דא.,גזר דין
111,ME-16-01-3772-806,"הרושם שעשה הנאשם, הן כפי העולה מהתסקירים שהוגשו בעניינו והן מדרך התבטאותו בפניי, היה של אדם אינטלגנטי המנהל לרוב אורח חיים נורמטיבי.",גזר דין
112,ME-16-01-3772-806,"לא ברור מה גרם לו להחזיק בשני כלי נשק רבי עוצמה, אחד מהם לתקופה ממושכת.",גזר דין
113,ME-16-01-3772-806,לא כך נוהג אדם נורמטיבי בעל ערכים חיוביים.,גזר דין
114,ME-16-01-3772-806,"ההסברים שהועלו בתסקירים לגבי קשייו האישיים של הנאשם וחוסר ביטחונו לא שכנעו אותי והדיסוננס בין אישיותו, שכאמור הנה חיובית לרב, לבין המעשים החמורים בהם הורשע, נותר ללא הסבר הגיוני.",גזר דין
115,ME-16-01-3772-806,חוסר הגיון זה מקים את החשש למעשים לא הגיוניים במצבי לחץ או במצבים בהם יופעל שיקול דעת שגוי.,גזר דין
116,ME-16-01-3772-806,"זאת ועוד, הקלות הבלתי נתפסת של החזקת כלי נשק, גם בידי אנשים שכביכול מצטיירים כנורמטיביים, מחייבת אף היא החמרה בענישה על מנת לעקור תופעה רעה זו מן השורש.",גזר דין
117,ME-16-01-3772-806,"בענייננו, חומרת העבירה כמו גם המדיניות הנוהגת אינם מתיישבים עם הגישה המקלה של שירות המבחן.",גזר דין
118,ME-16-01-3772-806,"על יסוד מקבץ השיקולים שמניתי לעיל, אני גוזר על הנאשם את העונשים הבאים:",גזר דין
119,ME-16-01-3772-806,"א.	18 חודשי מאסר בפועל, בניכוי ימי מעצרו מיום 10.12.15 ועד ליום 18.2.16.",גזר דין
120,ME-16-01-3772-806,ב.,גזר דין
121,ME-16-01-3772-806,10 חודשי מאסר לבל יעבור משך 3 שנים עבירת נשק מסוג פשע.,גזר דין
122,ME-16-01-3772-806,הנאשם יתייצב לריצוי עונשו ביום 15.12.16 שעה 9:00 בבית מעצר קישון כשברשותו תעודה מזהה.,גזר דין
123,ME-16-01-3772-806,"הנאשם יתאם את כניסתו למאסר, כולל האפשרות למיון מוקדם, עם ענף אבחון ומיון של שירות בתי הסוהר (טל': 08-9787377; 08-9787336).",גזר דין
124,ME-16-01-3772-806,"עד לתחילת ריצוי מאסרו, יחולו על הנאשם התנאים המגבילים החלים עליו כיום.",גזר דין
125,ME-16-01-3772-806,"54678313ניתן היום,  י""ג חשוון תשע""ז, 14 נובמבר 2016, בנוכחות  הצדדים.",	זכות ערעור לבית המשפט העליון תוך 45 יום.
