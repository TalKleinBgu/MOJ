,verdict,text,part
0,SH-22-03-13044-780,כבוד סגן הנשיא ירון מינטקביץ,בית משפט השלום בירושלים
4,SH-22-03-13044-780,"מדינת ישראל
ע""י עו""ד זוהר גיאת",בית משפט השלום בירושלים
5,SH-22-03-13044-780,"מהדי אבו רגב
ע""י עו""ד יהודה שושן",נגד
6,SH-22-03-13044-780,"חוק העונשין, תשל""ז-1977: סע'  144, 144(ז), 355",נגד
7,SH-22-03-13044-780,"הנאשם הורשע על פי הודאתו, כי בתקופה שקדמה ליום 22.2.22 החזיק יחד עם אחר בתוך מאפיה, תת מקלע מאולתר ומחסנית ובה 11 כדורים.",רקע
8,SH-22-03-13044-780,"הודאת הנאשם באה במסגרתו של הסדר דיוני, אשר כלל תיקונים בכתב האישום, ללא הסכמה בעניין העונש.",רקע
9,SH-22-03-13044-780,"להשלמת התמונה אציין, כי הסדר הטיעון גובש בעזרת בית המשפט, לאחר שעיין בתיק מוצגים שהוגש.",רקע
10,SH-22-03-13044-780,"ב""כ המאשימה הפנה לחומרת מעשיו של הנאשם ופגיעתם בערכים מוגנים.",טיעוני הצדדים
11,SH-22-03-13044-780,כמו כן הפנה למגמת ההחמרה בעבירות נשק ולכך שהחזקת נשק בצוותא מהווה גורם המגביר את הסיכון לשימוש בו.,טיעוני הצדדים
12,SH-22-03-13044-780,לאור אלה ביקש לקבוע מתחם עונש הולם של מאסר לתקופה שבין 24 חודשים ועד 48 חודשים ולהשית על הנאשם עונש של 30 חודשי מאסר.,טיעוני הצדדים
13,SH-22-03-13044-780,"ב""כ הנאשם מנגד שם את הדגש על כך שהנשק הוחזק עם אחר, אשר גם אם שמו לא נכלל בכתב האישום, זהותו ידועה.",טיעוני הצדדים
14,SH-22-03-13044-780,"כמו כן הפנה לנסיבותיו האישיות של הנאשם, ובהן גילו הצעיר, עברו הנקי, הודאתו והעובדה שניהל אורח חיים נורמטיבי עד למעצרו.",טיעוני הצדדים
15,SH-22-03-13044-780,"לעניין העונש המזערי הפנה לכך שאין חובה שכולו יוטל בפועל, וכי ניתן להטיל את רובו על תנאי.",טיעוני הצדדים
16,SH-22-03-13044-780,"בשים לב לכל אלה, ביקש להקל עם הנאשם ככל שניתן.",טיעוני הצדדים
17,SH-22-03-13044-780,לתמיכה בטיעונו צירף פסיקה עדכנית בעבירות נשק.,טיעוני הצדדים
18,SH-22-03-13044-780,הנאשם הביע צער וחרטה על הטעות אותה עשה ואמר כי מקומו אינו בבית סוהר וכי הוא מבקש שתנתן לו הזדמנות.,טיעוני הצדדים
19,SH-22-03-13044-780,"הנאשם החזיק, יחד עם אחר, תת מקלע מאולתר ומחסנית ובה תחמושת.",מתחם העונש ההולם
20,SH-22-03-13044-780,"מעשה זה יוצר פוטנציאל ממשי לפגיעה בערך המוגן החשוב מכל, שמירה על חיי אדם, שהרי החזקת נשק מקפלת בתוכה סיכון ממשי כי יעשה בו שימוש לביצוע עבירות פליליות, ובכך יביא לקיפוח נפש.",מתחם העונש ההולם
21,SH-22-03-13044-780,בית המשפט העליון עמד בשורה ארוכה של פסקי דין על חומרתן הרבה של עבירות הנשק והסכנה הטמונה בהן ועל הצורך להחמיר עם מבצעיהן.,מתחם העונש ההולם
22,SH-22-03-13044-780,"כמו כן, לאור ריבוי מקרים בהם שימוש בנשק לא חוקי הביא לאבדן חיי אדם, ישנה בשנים האחרונות מגמת החמרה בעבירות אלו, המתבטאת גם בתיקון 140 לחוק העונשין אשר קבע עונש מזערי בצד עבירות נשק, אליו אתייחס בהמשך.",מתחם העונש ההולם
23,SH-22-03-13044-780,"אכן, אני סבור כי העונשים המזעריים מהווים מדד לחשיבותו של הערך הנפגע ולמידת הפגיעה בו, ועל כן יש לתת להם משקל בכורה בקביעת מתחם העונש ההולם.",מתחם העונש ההולם
24,SH-22-03-13044-780,"רק במקרים חריגים, בהם מתעוררים טעמים מיוחדים להקל עם הרף התחתון של המתחם, יהיה ראוי לסטות מהעונש המזערי.",מתחם העונש ההולם
25,SH-22-03-13044-780,"כאמור, איני סבור כי במקרה שלפנינו מתעוררים טעמים מיוחדים, ואדרבא, לנוכח תסקירי שירות המבחן ניכר כי מצבו של המערער אינו מצדיק הקלה בקביעת המתחם, או בעונשו.",מתחם העונש ההולם
26,SH-22-03-13044-780,"בקביעת מתחם העונש אביא בחשבון את חומרת מעשיו של הנאשם, פוטנציאל הנזק הטמון בהם, הצורך החיוני להרתיע מפני ביצוע עבירות דומות, רמת הענישה הנוהגת אליה התייחסתי למעלה, שקדמה לחקיקת תיקון 140 לחוק העונשין ואת העונש המזערי שבצידה של העבירה.",מתחם העונש ההולם
27,SH-22-03-13044-780,כמו כן אבטא את העובדה שהנשק הוחזק יחד עם אדם נוסף.,מתחם העונש ההולם
28,SH-22-03-13044-780,"בשים לב לכל אלה, מתחם העונש ההולם את מעשיו של הנאשם הוא מאסר בפועל לתקופה שבין שנה וחצי ועד שלוש שנים ועונשים נלווים.",מתחם העונש ההולם
29,SH-22-03-13044-780,"הנאשם יליד 2002, רווק ואין לחובתו הרשעות קודמות.",נסיבות שאינן קשורות לעבירה
30,SH-22-03-13044-780,"מתסקיר שירות המבחן עולה, כי הנאשם הפסיק את לימודיו לאחר עשר שנים על מנת לסייע בפרנסת משפחתו, המתמודדת עם קשיים כלכליים ניכרים.",נסיבות שאינן קשורות לעבירה
31,SH-22-03-13044-780,"עוד עולה, כי הנאשם לא קיבל אחריות למעשיו בפני שירות המבחן.",נסיבות שאינן קשורות לעבירה
32,SH-22-03-13044-780,"שירות המבחן העריך, כי ברקע המעשה קווי אישיות לא בשלים וקושי בהפנמת משמעות העבירה וחומרתה, וכי נתונים אלו מהווים גורמי סיכון להשנות מעשים דומים בעתיד.",נסיבות שאינן קשורות לעבירה
33,SH-22-03-13044-780,"מנגד העדיך השירות, כי חרף העדר קבלת האחריות, ההליך הפלילי הבהיר לנאשם את חומרת המעשה ומהווה גורם מרתיע, ואף בעל פוטנציאל שיקומי.",נסיבות שאינן קשורות לעבירה
34,SH-22-03-13044-780,"לסיכום התסקיר, שירות המבחן נמנע מהמלצה טיפולית בעניינו של הנאשם.",נסיבות שאינן קשורות לעבירה
35,SH-22-03-13044-780,"מכלול שיקולי הענישה פועלים לזכותו של הנאשם: מדובר באדם צעיר, שהיה כבן 19 בעת ביצוע המעשים, אשר הודה במיוחס לו, אין לחובתו הרשעות קודמות וקודם למעצרו ניהל אורח חיים נורמטיבי ויצרני, ואף נאלץ לעזוב את הלימודים על מנת לסייע בפרנסת משפחתו.",דיון והכרעה
36,SH-22-03-13044-780,"אני ער לכך שקבלת האחריות של הנאשם למעשיו בפני שירות המבחן לא היתה מלאה, אך לא ראיתי כי משקלו של נתון זה מצדיק החמרה עימו.",דיון והכרעה
37,SH-22-03-13044-780,"בשים לב לאלה, ובעיקר לאור גילו של הנאשם והעובדה כי זו מעורבותו הראשונה בפלילים, אטיל עליו עונש בתחתית המתחם, בתקווה שיפנים את המסר.",דיון והכרעה
38,SH-22-03-13044-780,"18 חודשי מאסר בפועל שימנו מיום מעצרו של הנאשם, 22.2.22, גם אם רישומי שב""ס יראו אחרת.",לפיכך גוזר על הנאשם את העונשים הבאים:
39,SH-22-03-13044-780,"ששה חודשי מאסר בו לא יישא, אלא אם יעבור תוך שלוש שנים מיום שחרורו מהמאסר כל עבירה על סע' 144 לחוק העונשין או כל עבירה אחרת הכרוכה בשימוש בנשק.",לפיכך גוזר על הנאשם את העונשים הבאים:
40,SH-22-03-13044-780,"הנשק יחולט והמאשימה רשאית להשמידו, על פי החלטת פרקליט מחוז או קצין חקירות.",לפיכך גוזר על הנאשם את העונשים הבאים:
41,SH-22-03-13044-780,זכות ערעור לבית המשפט המחוזי בירושלים תוך 45 יום.,לפיכך גוזר על הנאשם את העונשים הבאים:
42,SH-22-03-13044-780,"54678313ניתן היום,  כ""ה טבת תשפ""ג, 18 ינואר 2023, בנוכחות הצדדים.",לפיכך גוזר על הנאשם את העונשים הבאים:
