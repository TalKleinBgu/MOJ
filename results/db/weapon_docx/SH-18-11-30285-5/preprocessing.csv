,verdict,text,part
0,SH-18-11-30285-5,"ב""כ הנאשם: עו""ד אסיל מקאדלה (סנגוריה ציבורית)",הנאשם: בעצמו
1,SH-18-11-30285-5,"חוק העונשין, תשל""ז-1977: סע'  144(א)",קצינת המבחן: הגב' יונת הלפרין 
2,SH-18-11-30285-5,"הנאשם, יליד ** **.2003, הודה – בעיצומו של הליך הוכחות -  בעובדותיו של כתב אישום מתוקן לפיהן ביום 13.8.18, החזיק על גג ביתו בכפר ********, תיק גב ובתוכו תת מקלע מאולתר המכונה ""קרלו"" ומחסנית.",רקע
3,SH-18-11-30285-5,"נלמד עוד כי עובר למועד האמור, החזיק אדם נוסף, בגיר, בכלי הנשק דנא.",רקע
4,SH-18-11-30285-5,"במעשיו אלו ביצע הנאשם עבירות של החזקת נשק שלא כדין לפי סעיף 144(א) לחוק העונשין, התשל""ז - 1977 (להלן: ""חוק העונשין"") והחזקת חלק של נשק או תחמושת לפי סעיף 144(א) סיפא לחוק העונשין.",רקע
5,SH-18-11-30285-5,"מתסקירי שירות המבחן נלמד אודות הנאשם, בן למשפחה מרובת ילדים וחד הורית המתמודדת עם קשיים כלכליים ותנאי דיור ירודים בעטיים נתמכה בעבר על ידי שירותי הרווחה.",תסקירי שירות המבחן
6,SH-18-11-30285-5,"על אף האמור והקושי עמו מתמודדת אמו של הנאשם בגידול וחינוך ילדיה ללא עורף משפחתי לאור פטירת האב לפני כשנתיים - ניכר כי דואגת לילדיה, מעורבת בחייהם ומגנה מעורבותו של בנה בפלילים.",תסקירי שירות המבחן
7,SH-18-11-30285-5,כיום סבורה האם כי השכיל ללמוד הלקח ממעשיו.,תסקירי שירות המבחן
8,SH-18-11-30285-5,"הנאשם עזב את המסגרת החינוכית עם תום כיתה י""א בעקבות מוטיבציה נמוכה ללימודים וקושי כלכלי.",תסקירי שירות המבחן
9,SH-18-11-30285-5,"כיום למעשה מתנהל ללא מעש הן מבחינה לימודית והן מבחינה תעסוקתית, אך מצהיר כי פועל למציאת אופק תעסוקתי קבוע.",תסקירי שירות המבחן
10,SH-18-11-30285-5,"עם הפנייתו לשירות המבחן בשנת 2018, הכחיש המיוחס לו ורק לאחר שהודה בבית המשפט, החל לשתף פעולה עם שירות המבחן- אז התייצב לפגישות פרטניות, שיתף בכנות מעולמו הפנימי, עמד בתוכנית הטיפול כנדרש ובוצע עמו עיבוד עבירה מעמיק.",תסקירי שירות המבחן
11,SH-18-11-30285-5,"שולב בתוכנית סיכויים"", כאשר חלף התנגדות ראשונית, דווח כי תפקודו חיובי, עקבי והוא מבטא עמדות וערכים חיוביים באופן כנה לשביעות רצון רכזת התוכנית.",תסקירי שירות המבחן
12,SH-18-11-30285-5,"בהתייחסותו לעבירות, התמיד בגרסתו ( אשר זכתה לעיגון בכתב האישום המתוקן), ותיאר כי התיק בו נמצא הנשק שימש לו כמקום אכסון לכלי עישון, שהופתע לגלות הנשק בתוכו ואף לא יודע מי הניחו שם.",תסקירי שירות המבחן
13,SH-18-11-30285-5,"כשגילה אודות קיומו, נלחץ וזרק את הנשק והתחמושת מגג ביתו, אז נתפס על ידי המשטרה.",תסקירי שירות המבחן
14,SH-18-11-30285-5,"לדבריו, החזיק בנשק לזמן קצר ללא כוונה פלילית.",תסקירי שירות המבחן
15,SH-18-11-30285-5,"להתרשמות שירות המבחן הנאשם מודה במיוחס לו, לוקח אחריות בגינם, מתחרט על מעשיו, מגלה תובנה לסיכונים הרבים הטמונים בהם, מבין חומרתם ומביע שאיפות נורמטיביות להמשך חייו כאשר המעמד המשפטי מהווה עבורו גורם הרתעה.",תסקירי שירות המבחן
16,SH-18-11-30285-5,הנאשם נמנע מהסתבכויות נוספות בפלילים ומביע נכונות להמשך קשר טיפולי עם שירות המבחן ושימור דרכו החיובית.,תסקירי שירות המבחן
17,SH-18-11-30285-5,"בשים לב לאמור, המליץ שירות המבחן להימנע מהרשעת הנאשם, לסיים ההליך בדרכי טיפול וענישה ולהעמידו תחת צו מבחן לתקופה בת 6 חודשים לצד התחייבות עצמית גבוהה וביצוע של""צ.",תסקירי שירות המבחן
18,SH-18-11-30285-5,"כראיה לעניין העונש הוגשו מטעם המאשימה, תמונות של הנשק והתחמושת בתוך תיק הגב בו הוסלקו.",טיעוני הצדדים לעניין ההרשעה והעונש
19,SH-18-11-30285-5,"ב""כ המאשימה עמדה על חומרת העבירות שביצע הנאשם והערכים המוגנים שנפגעו, וביניהם בטחונו של הציבור והגנה עליו.",טיעוני הצדדים לעניין ההרשעה והעונש
20,SH-18-11-30285-5,"הפנתה לפסיקה ענפה בעבירות כגון דא המצביעה על החומרה המיוחסת  לפוטנציאל הפגיעה  בחפים מפשע הטמון בביצוען של העבירות ובסדר החברתי, לצד ההנחה כי המחזיק בנשק ללא רישיון, חזקה שעושה כן למטרה לא כשרה.",טיעוני הצדדים לעניין ההרשעה והעונש
21,SH-18-11-30285-5,"הדגישה נפיצות תופעת עבירות הנשק שהפכה ל""מכת מדינה"" באופן שאינו מאפשר לגלות כלפיה סלחנות, אלא מחייב להוקיעה מקרבנו.",טיעוני הצדדים לעניין ההרשעה והעונש
22,SH-18-11-30285-5,הפנתה למדיניות הענישה המחמירה הנוהגת אף בעניינם של קטינים.,טיעוני הצדדים לעניין ההרשעה והעונש
23,SH-18-11-30285-5,"לצד זאת, הכירה המאשימה בנלמד מן התסקיר  אודות ההתרשמות החיובית מן הנאשם, נטילת האחריות והבעת החרטה.",טיעוני הצדדים לעניין ההרשעה והעונש
24,SH-18-11-30285-5,"אך יחד עם היבט זה, בהנתן כל הנגזר מטיעוניה  ביקשה להעדיף את האינטרס הציבורי על פני שיקולי השיקום ועתרה להרשעת הנאשם והטלת ענישה מרתיעה בדמות 5 חודשי מאסר שירוצו על דרך עבודות שירות, מאסר מותנה וקנס.",טיעוני הצדדים לעניין ההרשעה והעונש
25,SH-18-11-30285-5,לשאלת בית המשפט - נלמד כי הבגיר אשר טביעות אצבעותיו נמצאו על כלי הנשק והתחמושת נדון לחמישה חודשי מאסר בפועל.,טיעוני הצדדים לעניין ההרשעה והעונש
26,SH-18-11-30285-5,"ב""כ הנאשם הדגישה חלוף הזמן מעת ביצוע העבירות והדגישה תיקונו של כתב האישום בעקבות הליך ראייתי  .",טיעוני הצדדים לעניין ההרשעה והעונש
27,SH-18-11-30285-5,"על אף שבית משפט זה  אינו כפוף להנחיות תיקון 113 לחוק העונשין, ותוך מודעות לכך, מיקדה ההגנה טיעוניה בנסיבות ביצוע העבירות וטענה כי הגם שמבחינה משפטית אחראי הנאשם על אשר יוחס לו , בפועל מצביעות הנסיבות אחרת.",טיעוני הצדדים לעניין ההרשעה והעונש
28,SH-18-11-30285-5,"נטען, ואושר על ידי המאשימה -  כי הנשק נמצא על ידי הנאשם בתיק בו מאוכסנים כלי העישון שלו ושייך לשכנו אשר טביעות אצבעותיו נמצאו כמוטבעות עליו.",טיעוני הצדדים לעניין ההרשעה והעונש
29,SH-18-11-30285-5,"לטענת ההגנה כאשר הנאשם מצא את הנשק, השליך  אותו בדיוק בנקודת הזמן בה הגיעה המשטרה לפתח ביתו, ועל כן החזיק בו לפרק זמן מצומצם ותחום.",טיעוני הצדדים לעניין ההרשעה והעונש
30,SH-18-11-30285-5,"כן נטען כי אין לזקוף התמשכות ההליכים –נוכח ניהול הליך ההוכחות  -  לחובת הנאשם אשר שיתף פעולה, התייצב לרוב הדיונים המשפטיים בעניינו ונטל אחריות לביצוע מעשיו כמפורט בתסקירי שירות המבחן, שכן  בזמן ביצוע העבירה  הלכת ביהמ""ש העליון התוותה חומרה עונשית  פחותה.",טיעוני הצדדים לעניין ההרשעה והעונש
31,SH-18-11-30285-5,הנאשם הביע חרטה על מעשיו ותיאר כי בקרות האירוע לא ידע כיצד לנהוג אך כיום מכיר בטעותו.,טיעוני הצדדים לעניין ההרשעה והעונש
32,SH-18-11-30285-5,כן תיאר סדר יומו הכולל תעסוקה בניקיון וסיוע ותמיכה במשפחתו.,טיעוני הצדדים לעניין ההרשעה והעונש
33,SH-18-11-30285-5,"חומרת מעשיו של הנאשם, כיום בגיר בן 18 שנים, נלמדת היטב מעובדות כתב האישום המתוקן, ודומה כי אין צורך לחזור ולהדגיש את מידתה הרבה.",דיון והכרעה 
34,SH-18-11-30285-5,"לא רק מעובדותיו היבשות של כתב האישום נלמדת הסכנה הנלווית למעשים, אלא ממציאות היומיום.",דיון והכרעה 
35,SH-18-11-30285-5,"חדשות לבקרים מתבשרים אנו על קיפוד חיי אדם בחברה הערבית באופן הניתן לכנות בבטחה התופעה כמכת מדינה ממשית, על משמעויותיה המשפטיות וממילא החברתיות של הגדרה זו.",דיון והכרעה 
36,SH-18-11-30285-5,"אף אם במבחן התוצאה לא נגרם נזק נוסף, פוטנציאל הנזק הגלום בעבירה והחזקה המתחייבת כי לא נועד הוא למטרה כשרה, מעמיד את הצורך בהרתעה ואמירה בלתי מתפשרת בראש סדר העדיפויות.",דיון והכרעה 
37,SH-18-11-30285-5,"כך  גם בעניינו של הנאשם, אשר אף שהיה קטין בזמן ביצוע העבירה, עת חברו להן יחד טעויות חשיבה קשות הנטועות בקושי חברתי תרבותי ותת תרבותי, מחויבים אנו להוקיע התנהגות זו מקרבנו.",דיון והכרעה 
38,SH-18-11-30285-5,"כמושכלות יסוד העומדות בבסיס השקפתו של בית המשפט לנוער - על ביהמ""ש לאזן בין נסיבותיו האינדיבידואליות של הקטין, שיקולי שיקומו והנזק שיגרם לו כתוצאה מההרשעה, לבין האינטרס הציבורי המובהק שבסיום הליך פלילי בהרשעה שכזו.",דיון והכרעה 
39,SH-18-11-30285-5,"אולם, אף בהינתן אלה, עדיין מחוייבים אנו להידרש לטיב העבירה, לנסיבותיה ולמידת חומרתה, בצל שכיחותה בחברה.",דיון והכרעה 
40,SH-18-11-30285-5,"כך ניצבים הם לכאן ולכאן השיקולים השונים, המשמשים בערבוביה, ומושכים לכיוונים מנוגדים.",דיון והכרעה 
41,SH-18-11-30285-5,"נתתי דעתי לגילו הצעיר של הנאשם בעת ביצוע העבירות, כאשר מטבע הדברים וכהנחיית הפסיקה- ככל שקטין צעיר יותר בשנים, מוענק משקל רב יותר לשיקולים האינדיבידואליים ולשיקולי השיקום.",דיון והכרעה 
42,SH-18-11-30285-5,כן נתתי דעתי להודאתו של הנאשם ונטילת אחריות על ביצוע העבירות בהתאם לגרסתו.,דיון והכרעה 
43,SH-18-11-30285-5,"ניכר כי על אף הקשיים השונים שחווה, מצליח הנאשם לגייס כוחות ולשמרם לתפקוד מיטיב ונעדר הסתבכויות נוספות בפלילים כאשר למרבה הדאבה ניתן לומר כי אין עובדה זו מובנת מאליה בסביבת חייו.",דיון והכרעה 
44,SH-18-11-30285-5,"בנוסף, נרתם להליך הטיפולי, משולב בתוכנית ""סיכויים"", שיתף בנסיבות ביצוע העבירה והשתתף בשיחות פרטניות במסגרת שירות המבחן.",דיון והכרעה 
45,SH-18-11-30285-5,"כן לא נעלמו מעיני נסיבותיו המשפטיות של תיק זה, לגביהן אין חולק ולעובדת מעורבות וענישת אחר במקביל.",דיון והכרעה 
46,SH-18-11-30285-5,לכל אלה משקל לקולא.,דיון והכרעה 
47,SH-18-11-30285-5,"לאחר בחינת כל הנדרש על פי כל שהובא בפניי, סבורני כי הימנעות מהרשעה, אשר יוזכר כי אינה הכרח פרי קטינות המבצע, אינה ראויה במקרה זה ואינה נותנת ביטוי הולם למכלול האינטרסים ביניהם נדרש לאזן.",דיון והכרעה 
48,SH-18-11-30285-5,"ישנם מקרים בהם חומרת העבירה ונסיבותיה, צרכי השעה וההיבטים הערכיים, אינם מאפשרים להימנע מהרשעה.",דיון והכרעה 
49,SH-18-11-30285-5,"עוד  מצאתי לציין כי עתירת המאשימה בעניין אחר, הנדון גם הוא בפניי, וטיעונים לעונש נשמעו זה לצד זה לעונש צופה פני עתיד בלבד, בעניינו של מי שהחזיק החזקה ממשית ומודעת בנשק, גם לה משקל בהחלטתי העונשית.",דיון והכרעה 
50,SH-18-11-30285-5,"אף זאת יש להדגיש, אלמלא היה הנאשם משכיל להתגייס להליך הטיפולי כפי שעשה, על אדני הטיפול שהוצגו בפניי, צפוי היה לענישה מחמירה.",דיון והכרעה 
51,SH-18-11-30285-5,"לצד אלה, בהינתן נסיבותיו של האירוע, כנטען מפי שני הצדדים ולפיהן לא היה לנאשם חלק בהחזקת הנשק למעט החזקה משפטית, (על אף העובדה כי השליך הנשק מן הגג בדיוק עם הגעת השוטרים), עובדת עונשו של הבגיר – הנאשם העיקרי, ובשים לב לגילו בעת המעשים, תוך שמצאתי לבכר המשך דרכו הטיפולית אשר הצלחתה תוציא החברה כולה נשכרת - מצאתי שלא למצות עמו הדין בהתאם לעתירת המאשימה.",דיון והכרעה 
52,SH-18-11-30285-5,סופו של יום אני מרשיעה  את הנאשם במיוחס לו וגוזרת דינו כדלקמן:,דיון והכרעה 
53,SH-18-11-30285-5,הנאשם ירצה מאסר בן 3 חודשים היה ויעבור בתוך שנה  מהיום עבירות של החזקת נשק או תחמושת.,דיון והכרעה 
54,SH-18-11-30285-5,הנאשם יתחייב היום כי ימנע במשך שנה מביצוע עבירה הקשורה בנשק .,דיון והכרעה 
55,SH-18-11-30285-5,"היה ולא - ישלם לטובת אוצר המדינה סך של 5,000 ₪.",דיון והכרעה 
56,SH-18-11-30285-5,"הנאשם יבצע של""צ בהיקף של 140 שעות.",דיון והכרעה 
57,SH-18-11-30285-5,"אישור על ביצוע השל""צ יוגש עד ליום 1.3.22.",דיון והכרעה 
58,SH-18-11-30285-5,אני מעמידה את הנאשם תחת צו מבחן לתקופה בת שישה חודשים מהיום.,דיון והכרעה 
59,SH-18-11-30285-5,"יידע הנאשם כי היה ולא יעמוד בתנאי הצו (היינו, ישתף פעולה עם שירות המבחן ותוכנית הטיפול, ישוב לבצע עבירות נוספות ו/או לא יבצע את גזר הדין כלשונו, לרבות השל""צ), ניתן יהיה להשיב עניינו לבית המשפט ולגזור דינו בשנית לכל עונש הולם לרבות מאסר בפועל.",דיון והכרעה 
60,SH-18-11-30285-5,"ניתן והודע היום י' אב תשפ""א, 19/07/2021 במעמד הנוכחים.",<#7#>
61,SH-18-11-30285-5,ההליך מתורגם על ידי הסנגורית לשפה הערבית לרבות כלל רכיבי גזר הדין.,"ליזי פרוינד, שופטת, סגנית הנשיאה"
62,SH-18-11-30285-5,אני מבין את ההתחייבות - ומתחייב,הנאשם:
63,SH-18-11-30285-5,"אבקש עיכוב  ביצוע של שעות השל""צ למשך 45 ימים ולהחזיק בתסקיר שירות המבחן לצורך שקילת הגשת ערעור.","ב""כ  המאשימה:"
64,SH-18-11-30285-5,אבקש לציין מספר טלפון של הנאשם 052-********,"ב""כ הנאשם:"
65,SH-18-11-30285-5,"ניתן בזאת עיכוב ביצוע השל""צ לתקופה בת 45 ימים וכן, היתר להחזיק בתסקיר שירו תהמבחן לצורך שקילת עמדת המאשימה תוך שתנהג בו בכפוף לכללי החיסיון.",החלטה
66,SH-18-11-30285-5,"ניתנה והודעה היום י' אב תשפ""א, 19/07/2021 במעמד הנוכחים.",החלטה
67,SH-18-11-30285-5,5129371הוקלד על ידי אורנה שהרבני,החלטה
68,SH-18-11-30285-5,"נוסח מותר בפרסום לבקשת הסנגוריה הציבורית, ניתןהיום, כ""ז כסלו תשפ""ב, 01 דצמבר 2021, בהעדר הצדדים.",החלטה
