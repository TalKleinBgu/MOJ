,verdict,text,part
0,ME-17-04-30875-798,כב' השופט שלמה פרידלנדר,"לפני: כב' סגן הנשיאה, השופט נתן זלוצ'ובר – אב""ד"
1,ME-17-04-30875-798,כב' השופטת דינה כהן,"לפני: כב' סגן הנשיאה, השופט נתן זלוצ'ובר – אב""ד"
2,ME-17-04-30875-798,"על ידי ב""כ – עו""ד מסעד מסעד",מדינת ישראל
3,ME-17-04-30875-798,נ ג ד,מדינת ישראל
5,ME-17-04-30875-798,"פיראס אלעומרי (עצור)
על ידי ב""כ – עוה""ד אביגדור פלדמן, סמא חורי ועומר חמאיסי",הנאשם:
7,ME-17-04-30875-798,"חוק העונשין, תשל""ז-1977: סע'  29, 92, 99, 99(א), 144.א., 144.ב., 144.ב2, לפרק ז'",     
8,ME-17-04-30875-798,"תקנות ההגנה (שעת-חירום), 1945: סע'  85ז",     
9,ME-17-04-30875-798,"חוק המאבק בטרור, תשע""ו-2016: סע'  24",     
16,ME-17-04-30875-798,"השופט נתן זלוצ'ובר, ס. נשיאה -אב""ד:",גזר דין
17,ME-17-04-30875-798,"הנאשם הורשע, על פי הודאתו, בעובדות כתב אישום מתוקן לאחר הסדר טיעון שלא כלל הסכמה לעונש:",גזר דין
18,ME-17-04-30875-798,הנאשם הינו אזרח מדינת ישראל.,גזר דין
19,ME-17-04-30875-798,בין הנאשם ובין מחמד מסרי ומחמוד לוויסי קיימת היכרות מוקדמת.,גזר דין
20,ME-17-04-30875-798,"בתקופה הרלוונטית לכתב האישום, הועסקו מסרי ולוויסי בסניפי סופרמרקט ""קינג סטור אלמשהדאווי""  - מסרי שימש כסגן מנהל סניף באר שבע ולוויסי שימש כסגן מנהל סניף קלאנסווה.",גזר דין
21,ME-17-04-30875-798,עבדללה אבו עייש הועסק אף הוא באותה תקופה בסניף בבאר שבע.,גזר דין
22,ME-17-04-30875-798,"הנאשם, מסרי ולוויסי היו פעילים בתנועה האסלאמית, קודם למועד ההכרזה על הוצאתה אל מחוץ לחוק.",גזר דין
23,ME-17-04-30875-798,"הנאשם ניהל את עמותת ""יוסף הצדיק"" העוסקת בענייני אסירים ומשתייכת לתנועה האסלמית.",גזר דין
24,ME-17-04-30875-798,"בחודש נובמבר 2015, לאחר הוצאת התנועה האסלאמית מחוץ לחוק, הוקם אוהל מחאה באום אל פחם, בין היתר, בסיועו של הנאשם.",גזר דין
25,ME-17-04-30875-798,הנאשם שהה באוהל המחאה במשך ימים רבים.,גזר דין
26,ME-17-04-30875-798,"במחצית השניה של חודש נובמבר, הגיעו מסרי ולוויסי לאוהל המחאה בו שהה הנאשם.",גזר דין
27,ME-17-04-30875-798,"לבקשת הנאשם, פנו השלושה לשוחח ביחידות מחוץ לאוהל המחאה.",גזר דין
28,ME-17-04-30875-798,"במהלך השיחה, הביע הנאשם מורת רוח מההחלטה להוציא את התנועה האסלאמית מחוץ לחוק ואמר שלא יתכן שהתנועה האסלאמית תיעלם ללא זכר, ללא כל הבעת מחאה והתנגדות.",גזר דין
29,ME-17-04-30875-798,"בתגובה להחלטה האמורה, הציע הנאשם למסרי ולוויסי לכתוב באזור מגוריהם כתובות קיר כגון ""התנועה האסלאמית קיימת"", ""התנועה האסלאמית ממשיכה להתקיים"", מסרי ולוויסי הסכימו להצעתו.",גזר דין
30,ME-17-04-30875-798,"זמן מה לאחר מכן, הגיעו מסרי ולוויסי לאוהל ושוחחו עם הנאשם מחוץ לאוהל, לאחר שנתבקשו על ידי הנאשם להניח את הפלאפונים שלהם בצד כדי למנוע האזנות סתר.",גזר דין
31,ME-17-04-30875-798,במהלך שיחתם עדכנו מסרי ולוויסי את הנאשם בעניין כתובות הקיר.,גזר דין
32,ME-17-04-30875-798,"במסגרת שיחתם, החליטו השלושה לבצע פיגוע טרור בישראל, על רקע הוצאת התנועה מחוץ לחוק וכאות תמיכה בתנועה האסלאמית.",גזר דין
33,ME-17-04-30875-798,בכך קשרו השלושה קשר לבצע פיגוע טרור במדינת ישראל.,גזר דין
34,ME-17-04-30875-798,"במסגרת הקשר ולשם קידומו, שיתף מסרי את אבו עייש בתכניות לבצע פיגוע טרור בישראל, וביקש את עזרתו באיתור מקום מתאים לביצוע פיגוע טרור באזור הדרום.",גזר דין
35,ME-17-04-30875-798,"מסרי העריך שתחנת אוטובוס או בסיס צבאי יהוו יעד מתאים להרג חיילי צה""ל בפיגוע, כאשר המתווה המתוכנן לפיגוע הטרור הוא: ירי על החיילים, דריסה, דקירה או אחר.",גזר דין
36,ME-17-04-30875-798,"במועד מאוחר יותר, במסגרת נסיעה משותפת של מסרי ואבו עיאש ברכבו של מסרי, באזור ערד ודימונה, במטרה לאתר מקום מתאים לביצוע הפיגוע, תרו השניים אחר מקום הנמצא באזור פתוח יחסית, על מנת שלאחר ביצוע הפיגוע קל יהא להימלט.",גזר דין
37,ME-17-04-30875-798,"בין היתר, נבחנו תחנת המשטרה בערד ותחנות אוטובוס בצומת ערד ובצומת דימונה כמקום פוטנציאלי לפיגוע.",גזר דין
38,ME-17-04-30875-798,"בנוסף, במסגרת הקשר ולשם קידומו, תכנן מסרי להשיג רכב שהורד מהכביש, שישמשם לצרכי ביצוע הפיגוע ועל מנת שלאחר הפיגוע ניתן יהיה לשרוף אותו, מבלי להשאיר עקבות.",גזר דין
39,ME-17-04-30875-798,אבו עייש אמור היה לשמש כנהג בעת ביצוע הפיגוע.,גזר דין
40,ME-17-04-30875-798,"מסרי ולוויסי עדכנו את הנאשם אודות התכנון ולאחר שהוצגה לו התכנית, הנאשם אמר למסרי ולוויסי שהתכנית לא ישימה ושיעזבו אותה ואכן הפיגוע לא יצא אל הפועל.",גזר דין
41,ME-17-04-30875-798,"באשר לאישום זה, הורשע הנאשם בעבירות של קשירת קשר לסיוע לאויב במלחמה ופרסום ותמיכה בהתאחדות בלתי מותרת, עבירות לפי סעיף 92 בצירוף סעיף 99 לחוק העונשין, התשל""ז- 1977 ולפי סעיף 85ז לתקנות ההגנה [שעת חירום] 1945, כיום לפי סעיף 24 לחוק המאבק בטרור, תשע""ו-2016.",גזר דין
42,ME-17-04-30875-798,"על פי עובדות האישום השני, בתחילת שנת 2016, קיבל הנאשם מידי לוויסי תיק ובו שלטים שלדבריו יכולים לשמש כמערכות הפעלה למטעני חבלה מאולתרים.",גזר דין
43,ME-17-04-30875-798,הנאשם החזיק את השלטים ברשותו במקום מוסתר בקרבת האוהל למשך מספר שבועות.,גזר דין
44,ME-17-04-30875-798,"במהלך שנת 2016, באום אל פחם, העביר הנאשם שלא למטרות ביטחוניות, נשק מסוג תת מקלע מאולתר ""קרלו"", לידי לוויסי, על מנת שיעבירו למסרי, בבאר שבע.",גזר דין
45,ME-17-04-30875-798,"במהלך החקירה המשטרתית הוסגר הנשק, שמסוגל להרוג אדם, לידי משטרת ישראל על ידי מסרי.",גזר דין
46,ME-17-04-30875-798,"באשר לאישום זה, הורשע הנאשם בעבירות נשק לפי סעיף 144(א), (ב) ו-(ב2) לחוק העונשין.",גזר דין
47,ME-17-04-30875-798,"ב""כ המאשימה טען, כי המדובר באזרח ישראלי שתכנן לבצע פיגוע יחד עם אחרים ובכך פגע בביטחון המדינה וביטחון הציבור.",ראיות וטיעונים לעונש
48,ME-17-04-30875-798,"כן ציין כי הנאשם הורשע בשני אישומים, המשתרעים על פני מועדים שונים ובוצעו במקומות שונים ולפיכך יש לקבוע מתחם עונש נפרד לכל אישום, שכן מדובר באירועים שונים.",ראיות וטיעונים לעונש
49,ME-17-04-30875-798,"לדבריו, המדובר בעבירות חמורות והראיה לכך היא העונש העומד בצידן.",ראיות וטיעונים לעונש
50,ME-17-04-30875-798,"בענייננו, יש חומרה יתרה שכן המדובר באזרח ישראלי.",ראיות וטיעונים לעונש
51,ME-17-04-30875-798,"כמו כן, בנסיבות העניין אין לייחס משקל ל""מבחן התוצאה"" ולעובדה שבסופו של יום לא נגרם נזק בפועל.",ראיות וטיעונים לעונש
52,ME-17-04-30875-798,למעשיו של הנאשם קדם תכנון וקשירת קשר עם אחרים ויש בכך כדי ללמד על כך שהוא חדור מטרה ונחוש לנקום את הוצאת התנועה האסלאמית מחוץ לחוק.,ראיות וטיעונים לעונש
53,ME-17-04-30875-798,"הנזק הצפוי מביצוע העבירות הוא עצום, הוצאה לפועל של פיגוע בשטחה של מדינת ישראל מלווה בפוטנציאל לפגיעה בנפש.",ראיות וטיעונים לעונש
54,ME-17-04-30875-798,"באשר לחלקו היחסי של הנאשם בביצוע העבירות, ציין ב""כ המאשימה כי הנאשם הוא ""המבוגר האחראי"" מבין השלושה, הנאשם שהה זמן רב יותר באוהל המחאה ביחס לאחרים, הוא שהביע מורת רוח על הוצאת התנועה האסלאמית מחוץ לחוק ואף ציין בפני האחרים ""שלא ייתכן שהתנועה האסלאמית תיעלם ללא זכר"" וביקש מהם לרסס כתובות של התנועה האסלאמית.",ראיות וטיעונים לעונש
55,ME-17-04-30875-798,הנאשם ביקש מהאחרים לדבר ביחידות מחוץ לאוהל וביקש שיניחו את הפלאפונים בצד.,ראיות וטיעונים לעונש
56,ME-17-04-30875-798,"אכן, בסופו של דבר הנאשם ביקש ממסרי ולווסי לא להוציא את התכנית אל הפועל, אך לא בשל חרטה אלא כי סבר שהתכנית לא ישימה.",ראיות וטיעונים לעונש
57,ME-17-04-30875-798,"ב""כ המאשימה הפנה לפסיקה הנוגעת למדיניות הענישה הנהוגה.",ראיות וטיעונים לעונש
58,ME-17-04-30875-798,"בהתאם לאמור טען ב""כ המאשימה כי מתחם העונש ההולם בנסיבות העניין הוא 8-13 שנות מאסר, ובנוסף ביקש להשית מאסר מותנה וקנס כספי.",ראיות וטיעונים לעונש
59,ME-17-04-30875-798,"באשר לאישום השני ציין ב""כ המאשימה, כי עבירות הנשק טומנות בחובן פוטנציאל סיכון אדיר לשלום הציבור וביטחונו, נשק שמוחזק שלא כדין בדרך כלל משמש לפעילות עבריינית שלצידה חשש ממשי לפגיעה בחיי אדם.",ראיות וטיעונים לעונש
60,ME-17-04-30875-798,"במקרה זה, מידת הפגיעה בערך החברתי היא ברובד הבינוני, לאור סוג וכמות הנשק שהועבר.",ראיות וטיעונים לעונש
61,ME-17-04-30875-798,"המדובר בנשק קטלני ושימוש בו מלווה בפוטנציאל נזק עצום לחיי אדם, אותו כאמור העביר לידי מסרי באמצעות לוויסי.",ראיות וטיעונים לעונש
62,ME-17-04-30875-798,העברה של נשק מלווה בפוטנציאל סכנה בפני עצמה.,ראיות וטיעונים לעונש
63,ME-17-04-30875-798,"לאור האמור, מתחם העונש ההולם בנסיבות העניין הוא 25-40 חודשי מאסר, מאסר מותנה וקנס כספי.",ראיות וטיעונים לעונש
64,ME-17-04-30875-798,"ב""כ המאשימה טען, כי יש לגזור את העונש ברובד האמצעי של המתחם ולבכר את השיקולים הנוגעים להרתעת הרבים והיחיד.",ראיות וטיעונים לעונש
65,ME-17-04-30875-798,"ב""כ המאשימה הגיש את הרישום הפלילי של הנאשם, ממנו עולה כי הנאשם הורשע בעבירות ביטחוניות בשנת 1991 – גילוי הזדהות עם ארגון טרוריסטי וכן עבירות של ניסיון להצתה, איום בכתב לרצוח, ניסיון לרכישת/החזקת נשק שלא כדין וקשירת קשר לעשות עוון.",ראיות וטיעונים לעונש
66,ME-17-04-30875-798,כן הורשע בעבירה של תקיפת עובד ציבור.,ראיות וטיעונים לעונש
67,ME-17-04-30875-798,העבירות התיישנו ולכן משקלו של העבר הפלילי נמוך.,ראיות וטיעונים לעונש
68,ME-17-04-30875-798,"ב""כ הנאשם טען, כי המתחם שהוצע על ידי ב""כ המאשימה מנותק מהעבירה ומהפסיקה הנוהגת.",ראיות וטיעונים לעונש
69,ME-17-04-30875-798,"הנאשם הודה שהיה חבר בתנועה האסלאמית לפני שהוצאה מחוץ לחוק, יש לזכור שזו היתה תנועה מרכזית של ערביי ישראל.",ראיות וטיעונים לעונש
70,ME-17-04-30875-798,"בהמשך ישנה החמרה, אך חשוב לזכור שכאשר מסרי ולוויסי שיתפו את הנאשם באשר לתכנית שהגו לבצע – פעולת טרור חמורה ביותר, הנאשם אמר להם שהתכנית לא ישימה ולכן הפיגוע לא יצא אל הפועל.",ראיות וטיעונים לעונש
71,ME-17-04-30875-798,"לדברי ב""כ הנאשם, אם הנאשם היה אומר להם לא להוציא את התכנית אל הפועל בשל סיבה אחרת, השניים היו פונים לגורם אחר על מנת שיוציא תכניתם אל הפועל, ועל כן לטענתו, הנאשם למעשה מנע את פעולת הטרור.",ראיות וטיעונים לעונש
72,ME-17-04-30875-798,"עוד ציין, כי מבחינת עברו הפלילי של הנאשם עולה, כי בילדותו אכן הזדהה עם ארגון טרור, אף מאז התחתן ונולדו לו ילדים והוא זנח זאת, הוא רק כעס שהוציאו את התנועה האסלאמית מחוץ לחוק.",ראיות וטיעונים לעונש
73,ME-17-04-30875-798,"האישום השני, אינו אישום ביטחוני, עניינו בעבירות נשק.",ראיות וטיעונים לעונש
74,ME-17-04-30875-798,לוויסי אמר שבתיק שהנאשם קיבל  והחביא יש שלטים שיכולים לשמש למערכות הפעלה – אך אנו לא יודעים אם זה נכון.,ראיות וטיעונים לעונש
75,ME-17-04-30875-798,המתחם בעבירות נשק הוא בין שנה לשנתיים מאסר ויש אף מתחם של 6 חודשים בגין עבירות נשק.,ראיות וטיעונים לעונש
76,ME-17-04-30875-798,"לטענת ב""כ הנאשם, יש בעובדה שהנאשם מנע את הוצאת התכנית אל הפועל כדי להקרין על כל כתב האישום, לרבות האישום השני ולהעמיד את העונש ברף התחתון של המתחם.",ראיות וטיעונים לעונש
77,ME-17-04-30875-798,"עוד ציין, כי הנאשם אדם לא לוחמני ומנסה לחזור לחייו הרגילים, הוא עזב את הדרך הזאת.",ראיות וטיעונים לעונש
78,ME-17-04-30875-798,הנאשם עשה טעות אך זה לא מוכיח אישיות מסוכנת.,ראיות וטיעונים לעונש
79,ME-17-04-30875-798,"הנאשם בן 46, אב לשניים, ניהל עמותה דתית, היה קשור לתנועה האיסלמית, ניהל עמותה של תמיכה ושיקום אסירים שיצאו.",ראיות וטיעונים לעונש
80,ME-17-04-30875-798,הנאשם מצטער.,ראיות וטיעונים לעונש
81,ME-17-04-30875-798,הנאשם אמר בבית המשפט כי הוא לוקח אחריות על חלקו באירועים.,ראיות וטיעונים לעונש
82,ME-17-04-30875-798,אף פעם לא דגל באלימות ומשנת 2007 הוא לא היה בכלא ועבד בעבודת לטובת הציבור וגם כשהיה בוועדת המעקב העליונה היה לוקח את האישורים עם המשטרה ורכזי המודיעין והיה מפסיק כל ניסיון לאלימות.,ראיות וטיעונים לעונש
83,ME-17-04-30875-798,"לדבריו, יש לו עכשיו משפחה והוא רוצה לגדל את ילדיו ולחזור לחיים נורמטיביים.",ראיות וטיעונים לעונש
84,ME-17-04-30875-798,העבירות בהן הורשע הנאשם הן עבירות חמורות הפוגעות בביטחונה של מדינת ישראל וחותרות תחת עצם קיומה של המדינה.,דיון והכרעה 
85,ME-17-04-30875-798,"כוחות הביטחון על כל זרועותיהם, עושים לילות כימים במלחמה נגד ארגוני הטרור אשר מטרתם המוצהרת הינה פגיעה במדינת ישראל, באזרחיה, בשלומם, בביטחונם ובחייהם.",דיון והכרעה 
86,ME-17-04-30875-798,כל ניסיון לפגוע בביטחון מדינת ישראל ובביטחון חייליה צריך להיענות בענישה ממשית ומוחשית.,דיון והכרעה 
87,ME-17-04-30875-798,העובדה כי הנאשם הוא אזרח ישראלי מעצימה את חומרת ביצוע העבירות ויש בה אף פגיעה בנאמנות האזרחית למדינה.,דיון והכרעה 
88,ME-17-04-30875-798,בית המשפט חזר לא אחת על כך שיש להחמיר את הענישה כאשר הנאשם בעבירות ביטחוניות הוא אזרח ישראלי.,דיון והכרעה 
89,ME-17-04-30875-798,"ראו לעניין זה סעדי נ' מדינת ישראל  ([פורסם בנבו], 22.12.03)).",דיון והכרעה 
90,ME-17-04-30875-798,"על חומרת העבירות ניתן ללמוד מסעיף 92 לחוק העונשין, הקובע:",דיון והכרעה 
91,ME-17-04-30875-798,"מעשים מסוג זה אינם מותנים ""בהצלחת המעשים בפועל"", והענישה המחמירה נדרשת ""גם שעה שהמעשים לא נשאו פרי"", נוכח ""פוטנציאל הפגיעה"" הגלום בהם (ראו בעניין זה, עימאד חמד נ' מדינת ישראל, פסקה 5, [פורסם בנבו] ניתן ביום 28.6.2012).",דיון והכרעה 
92,ME-17-04-30875-798,"בעפ 4910/13 אחמד בני ג'אבר נ' מדינת ישראל [לא פורסם, ניתן ביום 29.10.2014] צוינו המבחנים שהתפתחו בפסיקה לצורך הכרעה בשאלה האם עסקינן באירוע אחד או במספר אירועים נפרדים:",דיון והכרעה 
93,ME-17-04-30875-798,"המדובר בשני אישומים המהווים שני אירועים נפרדים, אין מדובר ביחידה מתמשכת או בשרשרת פעולות עוקבות, אלא במעשים נפרדים הן מבחינת הזמן והן מבחינת המקום.",דיון והכרעה 
94,ME-17-04-30875-798,"בענייננו, יש לקבוע מתחמי ענישה נפרדים לכל אירוע ועונש כולל בגין שני האירועים.",דיון והכרעה 
95,ME-17-04-30875-798,"במעשיו, הנאשם פגע באופן חמור בערכים החברתיים של ביטחונה וריבונותה של מדינת ישראל, זכותם של תושביה לחיות במדינה בביטחון ובשלום.",דיון והכרעה 
96,ME-17-04-30875-798,פגיעה זו היא חלק מהמציאות הביטחונית הקשה באזורנו.,דיון והכרעה 
97,ME-17-04-30875-798,"מדינת ישראל נמצאת במאבק יומיומי בארגוני הטרור וכל גורם אשר לוקח חלק ומסייע בפעילות הטרור מהווה חלק משרשרת המוות ומעמיק את הפגיעה בביטחון המדינה, גם אם אין הדבר נעשה במסגרת ארגון טרור.",דיון והכרעה 
98,ME-17-04-30875-798,הנאשם הוא הרוח החיה מאחורי ביצוע העבירות.,דיון והכרעה 
99,ME-17-04-30875-798,הוא שאמר למסרי ולוויסי כי לא יתכן שהתנועה האסלאמית תיעלם ללא זכר וללא כל מחאה והתנגדות.,דיון והכרעה 
100,ME-17-04-30875-798,הנאשם הציע לשניים לכתוב כתובות קיר באזור מגוריהם ומאוחר יותר קשרו השלושה קשר לבצע פיגוע טרור במדינת ישראל.,דיון והכרעה 
101,ME-17-04-30875-798,"הנאשם לא היה זה שתכנן את פרטי הפיגוע לרבות המקום בו יבוצע, אך  הוא שהשפיע על מסרי ולוויסי לבצע את העבירות.",דיון והכרעה 
102,ME-17-04-30875-798,"לדברי הסנגור, אם הנאשם היה אומר להם לא להוציא את התכנית אל הפועל בשל סיבה אחרת, השניים היו פונים לגורם אחר על מנת שיוציא תכניתם אל הפועל, ועל כן לטענתו, הנאשם למעשה מנע את פעולת הטרור.",דיון והכרעה 
103,ME-17-04-30875-798,מלבד בדברי הסנגור אין לטענה זו כל אחיזה.,דיון והכרעה 
104,ME-17-04-30875-798,"הנאשם לא התחרט, לא הסגיר את חבריו והסיבה לדבריו אינה אלא מה שנאמר במפורש על ידו לחבריו, דהיינו שהתוכנית אינה בת ביצוע.",דיון והכרעה 
105,ME-17-04-30875-798,"רבות דובר על הנזק הפוטנציאלי שבפיגועי הטרור – ירי על חיילים, פיגוע דקירה או כל פיגוע אחר שנועד לגרום למותם של חיילים ואזרחים טומן בחובו פוטנציאל לפגיעה בנפש.",דיון והכרעה 
106,ME-17-04-30875-798,"לצערנו, מדינת ישראל, תושביה ואזרחיה למודי ניסיון בעניין זה, הן בשל ניסיונות דומים המתרחשים חדשים לבקרים והן בשל פיגועים שיצאו אל הפועל וגבו מחיר כבד מאוד.",דיון והכרעה 
107,ME-17-04-30875-798,"באשר לעבירות הנשק, חלקו היחסי של הנאשם קטן יותר.",דיון והכרעה 
108,ME-17-04-30875-798,"הנאשם קיבל מלוויסי תיק שבו, לטענת לווסי, שלטים שיכולים לשמש כמערכות הפעלה למטעני חבלה מאולתרים.",דיון והכרעה 
109,ME-17-04-30875-798,"הנאשם החביאו למשך מספר שבועות ובמקרה אחר העביר הנאשם נשק, שלא למטרות ביטחוניות, לידי לווסי על מנת שיעבירו למסרי.",דיון והכרעה 
110,ME-17-04-30875-798,"הגם שהעברת הנשק לא נעשתה לשם מטרות ביטחוניות, החומרה הנעוצה בעבירות נשק, נוגעת לעובדה כי אין לדעת לאן הנשק יתגלגל ולמה ישמש בסופו של יום, כאשר ברור לכל המעורבים, כי העברת נשק בצורה בלתי חוקית, ככל הנראה תשמש לפעילות שאינה חוקית.",דיון והכרעה 
111,ME-17-04-30875-798,"מדיניות הענישה הנהוגה בעבירות ביטחוניות אינה אחידה לאור הספקטרום הרחב של העבירות, מידת מעורבותו היחסית של הנאשם ופוטנציאל הפגיעה הגלום בכל עבירה.",דיון והכרעה 
112,ME-17-04-30875-798,"עם זאת, ככלל, נוקט בית המשפט בענישה מחמירה כלפי הפוגעים בביטחון המדינה, חייליה ותושביה:",דיון והכרעה 
113,ME-17-04-30875-798,"המערער יצר קשר עם פעיל בארגון החמאס, העביר בהוראתו כסף לפעילים בארגון והתעניין במצבם של אסירים הפעילים בארגון והאם קיבלו מענק מהארגון.",דיון והכרעה 
114,ME-17-04-30875-798,"המערער נענה להצעתו של פעיל בכיר בארגון החמאס לבצע פיגוע ירי רב נפגעים בירושלים; הוא קיבל כסף לצורך הוצאתה של התוכנית מהכוח אל הפועל; גייס את קרוב משפחתו, למשימה; והתכוון לרכוש כלי ירייה.",דיון והכרעה 
115,ME-17-04-30875-798,הפעילות המתוכננת סוכלה על-ידי גורמי הביטחון עם מעצרו של המערער ושל בן משפחתו.,דיון והכרעה 
116,ME-17-04-30875-798,בית המשפט העליון לא התערב בקביעת בית המשפט המחוזי ואף נכתב כי העונש נוטה לקולא.,דיון והכרעה 
117,ME-17-04-30875-798,נקבע כי מתחם הענישה הינו בין 6 ל-10 שנות מאסר ונגזרו על הנאשם 8 שנות מאסר בפועל.,דיון והכרעה 
118,ME-17-04-30875-798,"המערער אזרח ישראלי, הסכים לסייע לאדם אחר לבצע פיגוע בכך שיסיע אותו עם מטעני החבלה ממחסום דיר שרף אל טייבה, בתמורה המערער היה צריך לקבל מטען חבלה אחד, בסופו של יום המערער לא עשה דבר במסגרת הקשר והתכנית לא יצאה אל הפועל.",דיון והכרעה 
119,ME-17-04-30875-798,בית המשפט העליון לא התערב לעניין העונש.,דיון והכרעה 
120,ME-17-04-30875-798,עפ 9702/16 סאמי אבו אלוליאיה נ' מדינת ישראל - המערער הורשע על פי הודאתו בעבירה של נשיאת והובלת נשק ללא רשות וכן בעבירה של נשיאת והובלת תחמושת בלא רשות.,דיון והכרעה 
121,ME-17-04-30875-798,"המערער נהג ברכבו מראמללה לביתו שבקלנדיה והבחין בנוסע ברכב אחר משליך תיק לעבר צד הדרך, זמן מסוים לאחר מכן שב המערער למקום וחיפש אחר התיק.",דיון והכרעה 
122,ME-17-04-30875-798,"המערער גילה בתוכו תת מקלע מאולתר, קת מתכתית המתאימה לרובה סער M-16, שתי מחסניות ריקות וקופסה של 50 כדורי 9 מ""מ.",דיון והכרעה 
123,ME-17-04-30875-798,"המערער נשא עימו את התיק ובו הנשק והתחמושת לחנות שברשותו, שנמצאת בסמוך לביתו בקלנדיה, והחביא הכל בארון שבחנות.",דיון והכרעה 
124,ME-17-04-30875-798,בית המשפט המחוזי גזר על המערער עונש של 18 חודשי מאסר בפועל.,דיון והכרעה 
125,ME-17-04-30875-798,"ברוב דעות, בית המשפט לא התערב לעניין העונש.",דיון והכרעה 
126,ME-17-04-30875-798,עפ 5646/15 סאמח תיהאווי נ' מדינת ישראל   - המערער וויסאם הורשעו בעבירה של החזקת נשק בצוותא חדא לפי סעיף 144(א) (רישא וסיפא) וסעיף 29 לחוק העונשין.,דיון והכרעה 
127,ME-17-04-30875-798,"המערער וויסאם החזיקו ברכב בו שהו אקדח מסוג S&W, טעון במחסנית ובה 5 כדורים, שהוטמנו תחת שטיח שהיה מונח לרגליו של ויסאם.",דיון והכרעה 
128,ME-17-04-30875-798,מתחם העונש שנקבע הוא 9-36 חודשי מאסר ונגזרו על המערער 15 חודשי מאסר בפועל.,דיון והכרעה 
129,ME-17-04-30875-798,ערעורו על חומרת העונש נדחה ובית המשפט העליון הדגיש:,דיון והכרעה 
130,ME-17-04-30875-798,המערער נהג ברכב כשהוא מוביל אקדח ובו מחסנית ריקה מכדורים מוסתר תחת השטיחון שמתחת לכיסא הנהג ברכב.,דיון והכרעה 
131,ME-17-04-30875-798,יחד עם המערער ברכב היה אדם נוסף.,דיון והכרעה 
132,ME-17-04-30875-798,"משהבחין המערער בחסימה משטרתית, סטה מנתיבו לדרך ללא מוצא ועצר את הרכב.",דיון והכרעה 
133,ME-17-04-30875-798,השוטרים הגיעו לרכבו של המערער ומצאו את האקדח.,דיון והכרעה 
134,ME-17-04-30875-798,בית המשפט העליון דחה את הערעור לעניין העונש.,דיון והכרעה 
135,ME-17-04-30875-798,"לאור הערך החברתי שנפגע מביצוע העבירות, מדיניות הענישה הנהוגה ונסיבות ביצוע העבירה כפי שפורטו לעיל אנו קובעים, כי מתחם העונש ההולם את מעשיו של הנאשם בגין האישום הראשון הנו 6 עד 10 שנות מאסר ובגין האישום השני 9 עד 36 חודשי מאסר.",דיון והכרעה 
136,ME-17-04-30875-798,"בנסיבות העניין, נראה שראוי לגזור עונש כולל לשני האירועים.",דיון והכרעה 
137,ME-17-04-30875-798,"בגזירת עונשו של הנאשם בתוך המתחם שנקבע יש להתחשב בנסיבותיו האישיות, כפי שפורטו על ידי בא כוחו בבית המשפט.",דיון והכרעה 
138,ME-17-04-30875-798,הנאשם בן 46 נשוי ואב לילדים.,דיון והכרעה 
139,ME-17-04-30875-798,"לדבריו, עזב את הדרך בה הלך ומנסה לחזור לחיים נורמטיביים.",דיון והכרעה 
140,ME-17-04-30875-798,"עברו הפלילי, כפי שפורט לעיל, התיישן.",דיון והכרעה 
141,ME-17-04-30875-798,"כמו כן, הנאשם הודה בביצוע העבירות והביע חרטה על מעשיו.",דיון והכרעה 
142,ME-17-04-30875-798,"נוכח האמור, אנו דנים את הנאשם לעונשים הבאים:",דיון והכרעה 
143,ME-17-04-30875-798,"8 שנות מאסר לריצוי בפועל, בניכוי ימי מעצרו מיום 22.03.2017.",דיון והכרעה 
144,ME-17-04-30875-798,"12 חודשי מאסר על תנאי, שלא יעבור במשך 3 שנים מיום שחרורו, עבירה בה הורשע בתיק זה, או עבירה בניגוד לפרק ז' לחוק העונשין.",דיון והכרעה 
145,ME-17-04-30875-798,"קנס בסך 10,000 ₪ או 3 חודשי מאסר תחתיו.",דיון והכרעה 
146,ME-17-04-30875-798,זכות ערעור לבית המשפט העליון בתוך 45 ימים מהיום.,דיון והכרעה 
147,ME-17-04-30875-798,"5129371ניתן היום,  כ""ה תמוז תשע""ח, 08 יולי 2018, במעמד הצדדים.",דיון והכרעה 
