,verdict,text,part
0,ME-23-02-42613-155,"עו""ד עינת ברוכי יריב; עו""ד שירה נתן",עומר בן מוחמד דאוד עליוואת 
3,ME-23-02-42613-155,"חוק העונשין, תשל""ז-1977: סע'  40.ו., 40.ז, 40.ט.א.4, 40ב, 40ג(א), 40ג(ב), 40ד, 40ה, 40ז, 40ט, 40ט(4), 40ט(א)(1))., 40ט(א)(2))., 40ט.א.3., 40ט(א)(5))., 144(א), 144(ז), 339, 40יא, 40יב",עומר בן מוחמד דאוד עליוואת 
4,ME-23-02-42613-155,"הנאשם הורשע בדין, על פי הודאתו שניתנה במסגרת הסדר טיעון.",גזר דין
5,ME-23-02-42613-155,הגיעה העת לגזור את עונשו.,גזר דין
6,ME-23-02-42613-155,"ביום 13.9.23 הורשע הנאשם על פי הודאתו בעבירות של החזקת נשק לפי סעיף 144(א) לחוק העונשין, התשל""ז-1977 (להלן: חוק העונשין), והזנחת השמירה של כלי ירייה וחומרים מסוכנים, לפי סעיף 339 לאותו חוק.",גזר דין
7,ME-23-02-42613-155,"על פי עובדות כתב האישום המתוקן שבהן הודה הנאשם, הוא השיג בדרך כלשהי אקדח בקוטר 9 מ""מ ושתי מחסניות תואמות מלאות בתחמושת.",גזר דין
8,ME-23-02-42613-155,"הנאשם הניח את האקדח בשקית שחורה, שאותה שם בפח אשפה ללא מכסה המצוי במחסן פתוח הצמוד לביתו.",גזר דין
9,ME-23-02-42613-155,"בחלוף כחודש וחצי נטל את האקדח והמחסניות אחיו של הנאשם, שהיה אז בן כ-13.5 שנים; ירה לעבר יהודים בעלי חזות דתית במטרה להורגם; וגרם לפציעתם של אב ובנו.",גזר דין
10,ME-23-02-42613-155,נכון למועד הגשת כתב האישום הבן היה עדיין מאושפז בטיפול נמרץ.,גזר דין
11,ME-23-02-42613-155,תסקיר וראיות לקביעת העונש,גזר דין
12,ME-23-02-42613-155,תסקיר שירות המבחן בעניינו של הנאשם לימד כי הוא כבן 29 וללא עבר פלילי.,גזר דין
13,ME-23-02-42613-155,"הנאשם גדל בשכונת סילוואן למשפחה המונה זוג הורים ושישה ילדים, השלים 12 שנות לימוד ואף זכה לתעודת בגרות מטעם הרשות הפלשתינית.",גזר דין
14,ME-23-02-42613-155,"עד מעצרו היה הנאשם בעיצומם של לימודי תואר ראשון בחינוך מיוחד במכללת אלקאסמי, ובמקביל עבד כנהג אוטובוס וכמאמן כושר, ואמור היה להינשא.",גזר דין
15,ME-23-02-42613-155,"הנאשם סיפר כי בין אביו, אדם מבוגר הסובל מבעיות לב, לבין בני משפחה אחרת בשכונה, נתגלע סכסוך, וכי בני משפחתו חששו מפגיעתם הרעה של בני המשפחה האחרת.",גזר דין
16,ME-23-02-42613-155,"הנאשם סיפר כי בנסיבות שפורטו בתסקיר פנייה למשטרת ישראל לא הייתה מביאה להפגת החשש, וכי כבן הגדול הוא חש צורך להגן על אביו ועל יתר בני המשפחה.",גזר דין
17,ME-23-02-42613-155,"הנאשם הסביר כי כחלק מאותו צורך הוא רכש את האקדח ואת התחמושת, על מנת לעשות בהם שימוש הרתעתי במקרה שבו מי מבני המשפחה יותקף.",גזר דין
18,ME-23-02-42613-155,לדברי הנאשם מעשהו של אחיו הפתיע וזעזע אותו; מאז האירוע הוא אינו בקשר עמו; ואף היה מעוניין לבקש את סליחת הנפגעים.,גזר דין
19,ME-23-02-42613-155,"הנאשם ביטא חרטה עמוקה על בחירתו לרכוש את הנשק, הן בשל הפגיעה באחרים והן בשל הפגיעה בו עצמו בשל ההליך הפלילי המתנהל נגדו.",גזר דין
20,ME-23-02-42613-155,"שירות המבחן התרשם כי הנאשם ביצע את מעשיו על רקע הפנמת הנורמות התרבותיות בסביבתו בדבר אחריותו לשלום בני משפחתו; על רקע חוסר האמון ביכולתה של מערכת אכיפת החוק ליתן מענה לחשש בני המשפחה; ועל רקע מאפייניו האישיותיים הכוללים נקיטת צעדים עצמאיים ללא חשיפה של תחושות חולשה ומצוקה, ותוך קושי להביא בחשבון את הסיכון הכרוך בהם.",גזר דין
21,ME-23-02-42613-155,"הרושם היה כי העבירה לא בוצעה על רקע עויינות כלפי המדינה ומוסדותיה, וכי ההליך הפלילי היווה גורם מטלטל ומרתיע מבחינת הנאשם.",גזר דין
22,ME-23-02-42613-155,"במכלול המליץ שירות המבחן על הטלת ""עונש מוחשי בדמות מאסר בפועל"", תוך קציבת העונש בשים לב למכלול מאפייניו החיוביים של הנאשם, החרטה המלאה שהביע, והמשקל המרתיע שיש להליך הפלילי מבחינתו.",גזר דין
23,ME-23-02-42613-155,כמו כן הומלץ על ענישה מותנית.,גזר דין
24,ME-23-02-42613-155,"מטעם הנאשם העידו אביה של ארוסתו וכן חברו לעבודה, שסיפרו שניהם על התנהלותו הנורמטיבית והחיובית באופן כללי, ועל הפתעתם מהאירועים מושא כתב האישום.",גזר דין
25,ME-23-02-42613-155,"כמו כן הגיש הנאשם מסמכים נוספים לרבות בנוגע לתעודת הבגרות שלו, להסמכתו כמדריך כושר גופני ובריאות וללימודיו במכללה.",גזר דין
26,ME-23-02-42613-155,"הנאשם גם הגיש מסמכים בנוגע לסיווגו כ-""עציר בטחוני"" למשך תקופה ממושכת ובנוגע להליכים שננקטו בקשר לכך.",גזר דין
27,ME-23-02-42613-155,טענות הצדדים לעניין העונש,גזר דין
28,ME-23-02-42613-155,שני הצדדים הגישו עיקרי טענות בכתב והשלימו את טענותיהם בדיון.,גזר דין
29,ME-23-02-42613-155,"לטענת המאשימה, מתחם העונש ההולם בעניינו של הנאשם עומד על בין 21 ל-36 חודשי מאסר בפועל, והעונש המתאים לו מצוי בשליש התחתון, לצד מאסר על תנאי וקנס.",גזר דין
30,ME-23-02-42613-155,"מבחינת נסיבות הקשורות לביצוע העבירה, המאשימה מציינת כי הנאשם החזיק באקדח למשך כחודש וחצי לכל הפחות, והניחו במקום נגיש, וכי הסיכון שאותו נועדה העבירה למנוע התממש, בשל הפיגוע שבוצע באמצעותו.",גזר דין
31,ME-23-02-42613-155,"לטענת המאשימה, העבודה שהאקדח הוחזק לצורכי הגנה אינה מהווה נסיבה לקולא.",גזר דין
32,ME-23-02-42613-155,בנוגע לנסיבות שאינן קשורות לביצוע העבירה ציינה המאשימה את העובדה שהנאשם נעדר עבר פלילי ואת הודאתו במסגרת הסדר הטיעון ומנגד את החשיבות בהרתעה מפני ביצוע מעשים דומים.,גזר דין
33,ME-23-02-42613-155,"הנאשם מצידו טוען כי מתחם העונש ההולם בעניינו מתחיל מכ-12 חודשי מאסר בפועל, וכי העונש המתאים לו מצוי בתחתית המתחם ואף מוצדק לחרוג ממנו מטעמי שיקום.",גזר דין
34,ME-23-02-42613-155,"מבחינת נסיבות הקשורות לביצוע העבירה, הנאשם טוען כי מעשהו לא היה מתוכנן; כי המעשה של אחיו ניתק את הקשר הסיבתי בין מעשהו לבין תוצאות הפיגוע הקשות, כך שלא ניתן לראות בתוצאות אלה ""נזק שנגרם מביצוע העבירה""; וכי החזיק באקדח לצרכי הגנה בלבד, בלא שעשה בו שימוש כלשהו ובשל הקושי להיעזר ברשויות האכיפה.",גזר דין
35,ME-23-02-42613-155,כמו כן טוען הנאשם כי הזנחתו את האקדח הייתה בעוצמה נמוכה.,גזר דין
36,ME-23-02-42613-155,"מבחינת נסיבות שאינן קשורות לביצוע העבירה, הנאשם מציין כי הוא כבן 29 נעדר עבר פלילי, שעבד כמדריך כושר והיה תלמיד שנה רביעית לתואר בחינוך מיוחד.",גזר דין
37,ME-23-02-42613-155,"הנאשם אמור היה להינשא, אך בעקבות האירועים החתונה הושעתה ולא ברור אם תתקיים.",גזר דין
38,ME-23-02-42613-155,"הנאשם מוסיף כי במשך כ-11.5 חודשים הוא שהה במעצר, מתוכם שמונה חודשים סווג כ-""עציר ביטחוני"" ללא כל הצדקה; כי לאחר הפיגוע שביצע אחיו ""המשפחה כולה קרסה"" ויש לאפשר לו להשתחרר בהקדם ולתמוך ביתר בני המשפחה; וכי הוא קיבל אחריות על מעשיו.",גזר דין
39,ME-23-02-42613-155,"הנאשם עצמו בדבריו לפניי ביקש להתנצל בפני פצועי הפיגוע שביצע אחיו, והסביר כי לא צפה מראש אפשרות זו ועד עתה הוא מתקשה לעכלה.",גזר דין
40,ME-23-02-42613-155,ה(1) גזירת הדין - כללי,גזר דין
41,ME-23-02-42613-155,"חלק מהנסיבות הקשורות בביצוע העבירה מנויות בסעיף 40ט לחוק, ובכללן מידת התכנון שקדם לביצוע העבירה, חלקו היחסי של הנאשם, מידת הנזק שנגרמה או שהייתה צפויה להיגרם מהעבירה, הנסיבות שהביאו את הנאשם לביצוע העבירה, ועוד (וראו סעיף 40יב הקובע כי ניתן לשקול גם נסיבות אחרות שאינן מנויות בסעיף 40ט).",גזר דין
42,ME-23-02-42613-155,"לאחר קביעת מתחם העונש ההולם, יש לגזור את העונש המתאים לנאשם, וזאת תוך התחשבות בנסיבות שאינן קשורות בביצוע העבירה (סעיף 40ג(ב) לחוק).",גזר דין
43,ME-23-02-42613-155,"נסיבות כאלה מפורטות בסעיף 40יא לחוק, אולם הרשימה אינה סגורה (וראו סעיף 40יב לחוק).",גזר דין
44,ME-23-02-42613-155,כמו כן ניתן להתחשב בצורך להרתיע את הנאשם ולהרתיע את הרבים (סעיפים 40ו-40ז לחוק).,גזר דין
45,ME-23-02-42613-155,במקרים מסוימים אף ניתן לחרוג מן המתחם לחומרא או לקולא (סעיפים 40ד וכן 40ה לחוק).,גזר דין
46,ME-23-02-42613-155,ה(2) מתחם העונש ההולם למעשה שבו הורשע הנאשם,גזר דין
47,ME-23-02-42613-155,"השיקולים הרלוונטיים לקביעת מתחם העונש ההולם הם כאמור הערכים החברתיים שנפגעו מביצוע העבירות, מידת הפגיעה בהם, נסיבות הקשורות בביצוע העבירות, ומדיניות הענישה הנהוגה.",גזר דין
48,ME-23-02-42613-155,אתייחס לשיקולים אלה.,גזר דין
49,ME-23-02-42613-155,ה(2)(1) הערכים החברתיים שנפגעו,גזר דין
50,ME-23-02-42613-155,ה(2)(2) נסיבות ביצוע העבירות ומידת הפגיעה,גזר דין
51,ME-23-02-42613-155,ה(2)(3) מדיניות הענישה הנהוגה,גזר דין
52,ME-23-02-42613-155,אתייחס בנפרד למדיניות הענישה הנהוגה בכל אחת מן העבירות שבהן הורשע הנאשם.,גזר דין
53,ME-23-02-42613-155,"תחילה אסקור את המדיניות בנוגע לעבירה של החזקת נשק, שהיא העבירה החמורה יותר במקרה שכאן, ולאחר מכן את המדיניות בנוגע לעבירה של הזנחת השמירה של כלי ירייה וחומרים מסוכנים.",גזר דין
54,ME-23-02-42613-155,"העונש המרבי על עבירת החזקת הנשק עומד על שבע שנים, והעונש המזערי עומד ככלל על רבע מהעונש המרבי, אלא אם קיימים טעמים מיוחדים להקל בו.",גזר דין
55,ME-23-02-42613-155,"עם זאת, אין מניעה שחלק מעונש זה יינתן בדרך של מאסר על תנאי (סעיף 144(ז) לחוק העונשין).",גזר דין
56,ME-23-02-42613-155,בית המשפט העליון עמד לא אחת על החומרה שבה יש להתייחס אל עבירות נשק:,גזר דין
57,ME-23-02-42613-155,עבירות הנשק הפכו זה מכבר למכת מדינה.,גזר דין
58,ME-23-02-42613-155,"חומרתן היתרה של עבירות אלה, פגיעתן הקשה והשפעתן על תחושת הביטחון של כלל אזרחי המדינה, זכו להתייחסות נרחבת בפסקי דין רבים של בית משפט זה.",גזר דין
59,ME-23-02-42613-155,"צוין כי עבירות אלה מייצרות במהותן איומים וסיכונים משמעותיים לשלום הציבור וביטחונו, והן מהוות בסיס לביצוע פעילות עבריינית, פשיעה לאומנית ופעולות טרור מסכנות חיים.",גזר דין
60,ME-23-02-42613-155,"זמינותם ונגישותם של כלי נשק בלתי חוקיים מאפשרות שימוש תדיר בנשק ככלי לפתרון סכסוכים, לעיתים תוך ירי באזורי מגורים, וגביית קורבנות בגוף ובנפש.",גזר דין
61,ME-23-02-42613-155,בית משפט זה עמד לא אחת על כך שתרומתם העיקרית של בתי המשפט למיגור תופעת עבריינות הנשק ונגזרותיה היא בהטלת עונשים חמורים ומרתיעים על עברייני הנשק.,גזר דין
62,ME-23-02-42613-155,"מדיניות ההחמרה בענישה בגין עבירות נשק מתבטאת גם בתיקון החקיקה שבו הוסף עונש מזערי לעבירות נשק שונות, כהוראת שעה, ואשר חל על המקרה שכאן.",גזר דין
63,ME-23-02-42613-155,"במקרה שכאן, ההרשעה היא בעבירה של החזקת נשק, שעונשה חמור פחות מנשיאתו.",גזר דין
64,ME-23-02-42613-155,"עם זאת, גם ביחס להחזקה כזו צוין כי",גזר דין
65,ME-23-02-42613-155,התופעה של החזקת נשק שלא כדין על ידי אזרחים מהווה איום על שלום הציבור ועל הסדר הציבורי.,גזר דין
66,ME-23-02-42613-155,"היא התשתית ו""הגורם בלעדו איין"" (causa sine qua non) למגוון רחב של עבירות, החל בעבירות איומים ושוד מזוין, המשך בעבירות גרימת חבלה חמורה וכלה בעבירות המתה.",גזר דין
67,ME-23-02-42613-155,"לעתים קרובות הנשק הבלתי חוקי נרכש מלכתחילה למטרות עבירה, ואף אם הנשק נרכש למטרות ""הגנה עצמית"", הזמינות של הנשק מעודדת את השימוש בו לביצוע עבירות שונות ולחרפת תוצאותיהן.",גזר דין
68,ME-23-02-42613-155,"על כן, המאבק בתופעות האלימות החמורות בחברה הישראלית בהן נעשה שימוש בנשק מחייב, מעבר למאמץ ""לשים יד"" על כלי הנשק הבלתי חוקיים הרבים שבידי הציבור, גם ענישה מחמירה ומרתיעה בעבירות נשק, לרבות על עצם החזקה או רכישה שלא כדין של נשק.",גזר דין
69,ME-23-02-42613-155,ה(2)(4) המסקנה בעניין מתחם העונש ההולם למעשי הנאשם,גזר דין
70,ME-23-02-42613-155,על רקע הערכים החברתיים שנפגעו; על רקע נסיבות ביצוע שתי העבירות על ידי הנאשם ומידת הפגיעה בערכים כעולה מן האמור לעיל; על רקע פסקי הדין שהובאו; ועל רקע מגמת ההחמרה הנמשכת בענישה בעבירות נשק – סבורני כי במקרה שכאן יש להעמיד את המתחם על בין 19 ל-32 חודשי מאסר בפועל.,גזר דין
71,ME-23-02-42613-155,ה(3) נסיבות שאינן קשורות לביצוע העבירה,גזר דין
72,ME-23-02-42613-155,בגזירת עונשו של הנאשם בתוך המתחם יש להתחשב בנסיבות שאינן קשורות בביצוע העבירה (סעיף 40יא לחוק העונשין).,גזר דין
73,ME-23-02-42613-155,"במקרה שכאן מדובר בנאשם כבן 29, נעדר עבר פלילי כלשהו.",גזר דין
74,ME-23-02-42613-155,"כמו כן לטעמי יש ליתן משקל ממשי לכך שהנאשם נטל אחריות על מעשיו, והביא לחיסכון במשאבים שיפוטיים ובמשאבי גורמי האכיפה.",גזר דין
75,ME-23-02-42613-155,"יש משקל גם לחרטה העמוקה והכנה שהביע הנאשם, כעולה מן התסקיר ומדבריו בדיון, וכן לכך שההליך הפלילי היווה מבחינתו גורם מרתיע.",גזר דין
76,ME-23-02-42613-155,"יישקלו גם ימי מעצרו של הנאשם, והעובדה שתנאי המעצר נוקשים מתנאי המאסר, בייחוד כאשר הנאשם סווג למשך זמן לא מבוטל כ""עציר בטחוני"" וסיווג זה בוטל לבסוף בעקבות הליכים שנקט הנאשם.",גזר דין
77,ME-23-02-42613-155,בטיעוניה הכתובים טענה המאשימה כי הנזק שנגרם ממעשי הנאשם הוא שיקול לצורך גזירת העונש שלא בתחתית המתחם.,גזר דין
78,ME-23-02-42613-155,"בטיעוניה בעל פה חזרה בה המאשימה מעמדתה זו, ובצדק לטעמי, שכן נזק זה הובא בחשבון כבר במסגרת קביעת מתחם העונש ההולם (בהתאם לסעיף 40ט(4) לחוק העונשין).",גזר דין
79,ME-23-02-42613-155,"אשר לשיקולי הרתעת הרבים, הרי שאמנם על פי דין ניתן לשקלם בקביעת העונש המתאים (ראו סעיף 40ז לחוק העונשין), אולם במקרה שכאן הם היוו שיקול משמעותי כבר בקביעת המתחם, נוכח עמדת הפסיקה בעניין זה.",גזר דין
80,ME-23-02-42613-155,"לפיכך, איני סבור שיש לשקלם גם לצורך קביעת העונש המתאים.",גזר דין
81,ME-23-02-42613-155,"במכלול, סבורני כי יש לגזור את עונשו של הנאשם בתחתית המתחם שנקבע, ולהעמידו על 19 חודשי מאסר בפועל לצד עונשי מאסר על תנאי כאמור להלן.",גזר דין
82,ME-23-02-42613-155,המאשימה עתרה להטיל על הנאשם קנס.,גזר דין
83,ME-23-02-42613-155,"המניע לעבירות אמנם אינו כלכלי, אולם לנפגעי הירי שבוצע באקדח נגרמו נזקי גוף משמעותיים, ובשים לב לנסיבות הירי, כאמור בכתב האישום המתוקן, הדעת נותנת כי הם זכאים לתגמולים מאת המאשימה.",גזר דין
84,ME-23-02-42613-155,"לפיכך, סבורני כי יש להורות על השתת קנס כאמור, שישמש מעין פיצוי, ולו חלקי שבחלקי, בגין אילו מן ההשלכות הכלכליות של מעשי הנאשם.",גזר דין
85,ME-23-02-42613-155,"נוכח כל האמור, נגזרים בזאת על הנאשם העונשים הבאים:",גזר דין
86,ME-23-02-42613-155,"19 חודשי מאסר בפועל, שיימנו החל ממועד מעצרו בגין ההליך שכאן.",גזר דין
87,ME-23-02-42613-155,מאסר על-תנאי לתקופה של 10 חודשים למשך שלוש שנים מיום שחרור הנאשם.,גזר דין
88,ME-23-02-42613-155,הנאשם יישא עונש זה אם יעבור עבירה הקשורה בנשק מסוג פשע.,גזר דין
89,ME-23-02-42613-155,5129371מאסר על תנאי לתקופה של 5 חודשים למשך שנתיים מיום שחרור הנאשם.,גזר דין
90,ME-23-02-42613-155,הנאשם יישא עונש זה אם יעבור עבירת הקשורה בנשק מסוג עוון.,גזר דין
91,ME-23-02-42613-155,"54678313קנס בשיעור של 10,000 ₪.",גזר דין
92,ME-23-02-42613-155,"הסכום ישולם ב-10 תשלומים חודשיים שווים, החל מיום 10.7.24 ובכל 10 בחודש שלאחר מכן.",גזר דין
93,ME-23-02-42613-155,לא ישולם אחד התשלומים במלואו ובמועדו תעמוד יתרת הסכום לפירעון מיידי.,גזר דין
94,ME-23-02-42613-155,ניתן לערער על פסק הדין בתוך 45 ימים.,גזר דין
95,ME-23-02-42613-155,"ניתן היום,  י""ב שבט תשפ""ד, 22 ינואר 2024, במעמד הצדדים.",גזר דין
