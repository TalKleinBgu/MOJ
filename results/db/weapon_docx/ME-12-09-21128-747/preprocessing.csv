,verdict,text,part
0,ME-12-09-21128-747,חאתם (כאיד) בן עבד אל מועטי ג'עברי,הנאשמים
1,ME-12-09-21128-747,"חוק העונשין, תשל""ז-1977: סע'  40 ג', 40 ג'(א), 40ד'), 40ה')., 40ט', 144(ב), 186(א), 329(א)(1), 340א'",הנאשמים
2,ME-12-09-21128-747,"הנאשמים הורשעו בעבירת חבלה בכוונה מחמירה, לפי סעיף 329(א)(1) לחוק העונשין, התשל""ז-1977 (להלן: החוק) (3 עבירות), עבירות בנשק לפי סעיף 144(ב) לחוק, יריות באזור מגורים, לפי סעיף 340א' לחוק והחזקת סכין שלא כדין, לפי סעיף 186(א) לחוק, הנאשמים 1 ו – 2 הנם אחים והנאשם 3 הנו בן דודם.",גזר דין
3,ME-12-09-21128-747,"כפי שפורט בהכרעת הדין, ברקע לאירועים בהם הורשעו הנאשמים, עמד סכסוך בין משפחתם לבין משפחת סיד אחמד.",גזר דין
4,ME-12-09-21128-747,אחד מבני משפחת סיד אחמד היה נשוי לאחייניתם של נאשמים 1 ו – 2.,גזר דין
5,ME-12-09-21128-747,"בין בני הזוג פרץ סכסוך, בעקבותיו פרץ עימות אלים בין הבעל לבין אחד מאחיה של אשתו, הוא קרוב משפחתם של הנאשמים.",גזר דין
6,ME-12-09-21128-747,"אירוע זה החל לגלגל כדור שלג, בעקבותיו התרחשו אירועי כתב האישום.",גזר דין
7,ME-12-09-21128-747,האירועים התרחשו בשעות הלילה של יום 1/9/12.,גזר דין
8,ME-12-09-21128-747,הנאשמים החלו בעימות עם בני משפחת סיד אחמד.,גזר דין
9,ME-12-09-21128-747,אחד מבני משפחת סיד אחמד היה מצויד באלה ובכלי תקיפה ובין שני המחנות פרצה תגרה קשה.,גזר דין
10,ME-12-09-21128-747,נאשם 1 נשא אקדח טעון והוא ירה לכיוונם של בני משפחת סיד אחמד.,גזר דין
11,ME-12-09-21128-747,נאשם 2 דקר אחד מבני משפחת סיד אחמד בזרועו השמאלית ודקר בן משפחה אחר בגבו.,גזר דין
12,ME-12-09-21128-747,"במהלך אירוע זה, נאשם 2 עצמו נדקר באופן קשה בבטנו.",גזר דין
13,ME-12-09-21128-747,"מהירי שביצע הנאשם 1, נפגעה קלות רגלו השמאלית של אחד מהאנשים שהיו במקום.",גזר דין
14,ME-12-09-21128-747,חלקו של נאשם 3 התבטא בכך שלקראת סיומו של האירוע הוא יידה שתי אבנים לכיוונם של בני משפחת סיד אחמד.,גזר דין
15,ME-12-09-21128-747,"נאשם 1 הנו כבן 50, נאשם 2 הנו כבן 36 ונאשם 3 הנו כבן 23.",גזר דין
16,ME-12-09-21128-747,נאשמים 2 ו – 3 נעדרי עבר פלילי.,גזר דין
17,ME-12-09-21128-747,"לנאשם 1 עבר פלילי הכולל 16 הרשעות, בין היתר בעבירות רכוש, אלימות, והוא ריצה עונשי מאסר לתקופות לא קצרות.",גזר דין
18,ME-12-09-21128-747,הרשעתו האחרונה הנה משנת 2004.,גזר דין
19,ME-12-09-21128-747,בקשר עם נאשמים 2 ו – 3 התקבלו תסקירי שירות מבחן.,גזר דין
20,ME-12-09-21128-747,"בנוגע עם נאשם 2, מפרט שירות המבחן כי מדובר באדם נשוי, אב לשני ילדים, מנהל מכון ספורט.",גזר דין
21,ME-12-09-21128-747,מהתסקיר עולה שנאשם זה ניהל אורח חיים תקין ונורמטיבי.,גזר דין
22,ME-12-09-21128-747,"שירות המבחן לא התרשם מקיום קווי אישיות ודפוסי התנהגות עברייניים, אלימים ובעייתיים, והנאשם פועל להתפתחותו ולהתקדמותו האישית והמקצועית.",גזר דין
23,ME-12-09-21128-747,הנאשם קיבל אחריות חלקית לפני שירות המבחן והביע צער וחרטה.,גזר דין
24,ME-12-09-21128-747,"הוא הבין את חומרת מעשיו, אך התקשה להבין כי פעל בלא שיקול דעת.",גזר דין
25,ME-12-09-21128-747,"בסיכומו של דבר, מדובר בתסקיר חיובי, ושירות המבחן המליץ להימנע מהטלת עונש מאסר בפועל.",גזר דין
26,ME-12-09-21128-747,"באשר לנאשם 3, מפורט בתסקיר כי נאשם זה הנו בעל מערכת ערכים נורמטיבית השואף לנהל אורח חיים תקין.",גזר דין
27,ME-12-09-21128-747,"גם בעניינו התרשם שירות המבחן מאי קיום קווי אישיות ודפוסי התנהגות עברייניים ואלימים, אך מצא כי מדובר במי שמושפע מאחרים, מבלי להפעיל שיקול דעת.",גזר דין
28,ME-12-09-21128-747,"נאשם זה חי אצל אביו בלונדון, שם נרשם ללימודי ספורט וכלכלה, האירועים התרחשו בחופשה שבין שתי שנות לימוד, ומאז נמנע ממנו מלשוב ולסיים לימודיו.",גזר דין
29,ME-12-09-21128-747,"גם נאשם זה קיבל אחריות חלקית ותיאר מעשיו כמי שהצטרף באופן ספונטני לבני משפחתו, מבלי להבין במה מדובר.",גזר דין
30,ME-12-09-21128-747,שירות המבחן התרשם כי התנהגותו של הנאשם בתיק זה אינה מעידה על דפוסי התנהגות עבריינית.,גזר דין
31,ME-12-09-21128-747,שירות המבחן בא בהמלצה להימנע מעונש מאסר בפועל.,גזר דין
32,ME-12-09-21128-747,"באת-כוח המאשימה  הפנתה לכך כי נפגעו מספר ערכים מוגנים, בראשם ההגנה על שלמות גוף האדם.",גזר דין
33,ME-12-09-21128-747,"הודגש כי יש צורך בסיסי למיגור תופעת האלימות, וזהו המסר העובר בפסיקת בתי המשפט השונים.",גזר דין
34,ME-12-09-21128-747,על כן חייבת להיות אפס סובלנות במלחמה נגד האלימות ונגד פתרון סכסוכים בדרך של אלימות.,גזר דין
35,ME-12-09-21128-747,"הודגש כי נעשה שימוש בכלי נשק חם וכלי נשק קר, נפצעו ארבעה בני אדם במהלך האירועים, ביניהם הנאשם מספר 2.",גזר דין
36,ME-12-09-21128-747,נטען כי אין לקבל את הטענה כי האירועים פרצו כתוצאה מהתגרות בני משפחת סיד אחמד.,גזר דין
37,ME-12-09-21128-747,"עוד נטען כי יש ליתן משקל לגמול, להלימה ולצורך להרתיע את הנאשמים ואחרים.",גזר דין
38,ME-12-09-21128-747,"באת כוח המאשימה הפנתה לפסיקה במקרים קרובים אחרים, ומכוח זאת נטען כי המתחם הראוי, בנוגע לנאשמים 1 ו – 2 הנו 7 שנות מאסר ועד 11 שנות מאסר, כאשר לגבי נאשם 3, המתחם נמוך בשנתיים פחות, עקב מעורבותו המצומצמת יותר.",גזר דין
39,ME-12-09-21128-747,"באשר למיקומם של הנאשמים במתחם, נטען, באשר לנאשם 1, כי לאור עברו הפלילי העשיר וחלקו באירועים, יש לגזור עליו 11 שנות מאסר.",גזר דין
40,ME-12-09-21128-747,"באשר לנאשם 2, יש למקם את העונש באמצע המתחם.",גזר דין
41,ME-12-09-21128-747,נאשם 3 ימוקם בשליש התחתון של המתחם.,גזר דין
42,ME-12-09-21128-747,"בא-כוח נאשם 1 הפנה, בראשית דבריו, לסולחה שנערכה בין משפחת המתלוננים לבין משפחת סיד אחמד.",גזר דין
43,ME-12-09-21128-747,נציגים ממשפחת סיד אחמד אף נכחו באולם בעת הטיעונים לעונש ואף ביקשו לטעון וטענו במסגרת זו.,גזר דין
44,ME-12-09-21128-747,"השייח עאדל אבו עאסב, ראש משפחת סיד אחמד, הוא העיד כי נערכה סולחה בין המשפחות, האישה חזרה לבעלה, וכך המצב עד היום.",גזר דין
45,ME-12-09-21128-747,הוסכם על העדר תביעות וכיום שורר השלום בין המשפחות.,גזר דין
46,ME-12-09-21128-747,"בנוסף העיד השייח פריד אלג'עברי, ראש חמולת אלג'עברי.",גזר דין
47,ME-12-09-21128-747,"העד פירט את אופן השתלשלות העטוואה והסולחה בין הצדדים, ובסופו של דבר נחתם הסכם סולחה.",גזר דין
48,ME-12-09-21128-747,"גם הוא העיד כי בני הזוג חזרו לחיות יחדיו, כיום שורר שלום בין המשפחות ויש צורך לשמור על השקט ביניהן, שכן התלקחות עלולה לגרום לאסון.",גזר דין
49,ME-12-09-21128-747,"בא-כוח הנאשם 1 ביקש להדגיש כי משפחת סיד אחמד אחזה באלות ובסכינים עובר לאירוע האלים, ובני משפחת סיד אחמד תרמו לאירוע ולו בכך שלא פנו למשטרה לקבל את עזרתה.",גזר דין
50,ME-12-09-21128-747,"לדבריו, לפחות בשלב זה ניתן לומר כי שני הצדדים פעלו שלא כדין ובחרו להתעמת, אולם לכך משמעות לעניין העונש שכן אי אפשר להתחמק מחלקם של המתלוננים, בני משפחת סיד אחמד.",גזר דין
51,ME-12-09-21128-747,"הסנגור התרעם על כך כי לא ננקטו הליכים משפטיים כנגד משפחת סיד אחמד, על אף מעשיהם והנזקים שגרמו.",גזר דין
52,ME-12-09-21128-747,נאשם 1 היה ישן עובר לאירוע והעירו אותו בעקבות תקיפת אחייניתו.,גזר דין
53,ME-12-09-21128-747,"נטען כי לא נותר סימן של פגיעת כדור מאקדחו של נאשם 1, שלא תכנן את האירוע ולא רצה בו.",גזר דין
54,ME-12-09-21128-747,מעורבותו היא של בן משפחה.,גזר דין
55,ME-12-09-21128-747,"הודגשה עריכת הסולחה והצלחתה, והעובדה שהצדדים חיים היום בשלום.",גזר דין
56,ME-12-09-21128-747,"באשר לנאשם, צוין כי הנו נשוי, אב לארבעה ילדים, הנטל רובץ היום על אשתו, ומשפחתו משלמת מחיר יקר, שכן נאשם 1 עצור.",גזר דין
57,ME-12-09-21128-747,"הסנגור הפנה למקרי אלימות אחרים, בהם נדונו הנאשמים לעונשים קלים, כולל עבודות שירות.",גזר דין
58,ME-12-09-21128-747,"בסיכומו של דבר נטען כי ניתן להסתפק בתקופת מעצרו, שהנה כבת שנה וחצי.",גזר דין
59,ME-12-09-21128-747,"סנגורם של נאשמים 2 ו – 3 הציג תמונות הנוגעות לפגיעה הקשה אותה סבל נאשם 2 באירוע, כאשר בבטנו קיים חתך ארוך לכל ארכה.",גזר דין
60,ME-12-09-21128-747,"כן הוגש אסופת תעודות הכשרה של נאשם 2 כמאמן ספורט, אותן רכש בעת מעצרו באזוק אלקטרוני.",גזר דין
61,ME-12-09-21128-747,"בראש דבריו טען הסנגור כי מתחם הענישה לו טענה באת-כוח המאשימה הנו מוגזם לחומרה והוא הפנה למקרים אחרים בהם נאשמים ביצעו עבירות קשות יותר, והנאשמים שם נדונו לעונשים קלים מאלה שעתרה להם המאשימה בתיק זה.",גזר דין
62,ME-12-09-21128-747,"הודגש כי בני משפחת סיד אחמד המתינו כשהם נושאים אלות וסכינים, ולא ניתן להצדיק התנהגות כזו או לקבל התנהלות מעין זו, והמסר אותו מעבירה המאשימה בהקשר זה, הנו מסר שגוי.",גזר דין
63,ME-12-09-21128-747,במרכז טיעוניו הדגיש הסנגור את שיקולי השיקום.,גזר דין
64,ME-12-09-21128-747,"לדבריו, קיים סיכוי ממשי לשיקום בנוגע עם שני הנאשמים, כאשר התסקירים תומכים בכך.",גזר דין
65,ME-12-09-21128-747,"באה הפנייה למקרים בהם הוטלו עונשים קלים (מאסר בעבודות שירות), כאשר שיקולי השיקום התקבלו כנכונים.",גזר דין
66,ME-12-09-21128-747,"הסנגור הדגיש את התסקירים החיוביים שניתנו בעניינם של שני הנאשמים, את העובדה שנאשם 2 המשיך בחייו הנורמטיביים ואת לימודיו, על אף היותו במעצר בית באזוק אלקטרוני, את חלקו המזערי של נאשם 3, שחייו נקטעו ונגדעו בעקבות האירוע, כאשר הוא אך היה בחופשה בארץ.",גזר דין
67,ME-12-09-21128-747,"לאור כל זאת, נטען כי הנסיבות המיוחדות בתיק זה, בנוגע עם נאשמים 2 ו – 3, מחייבים ענישה מרוככת אשר תאפשר לשניים להמשיך בחייהם הנורמטיביים.",גזר דין
68,ME-12-09-21128-747,"בסיום דבריו של הסנגור, הגיע המתלונן, איאד סיד אחמד, אשר חזר על כך שנעשתה סולחה וכי אשתו מתגוררות עמו ועם ילדיו.",גזר דין
69,ME-12-09-21128-747,"גם אשתו נכחה באולם, והוא הביע רצונו שהנאשמים ישובו למשפחותיהם.",גזר דין
70,ME-12-09-21128-747,"הנאשם 1 ביקש להוסיף כי הנו בשיקום, האירועים נכפו עליו והוא לא תכנן אותם.",גזר דין
71,ME-12-09-21128-747,חוק העונשין (תיקון 113) קבע את עקרון ההלימה שמשמעו אימוץ עקרון הגמול כעקרון מנחה.,גזר דין
72,ME-12-09-21128-747,יש לבדוק העבירה וכל העולה ממנה ולאחר מכן הנסיבות האישיות.,גזר דין
73,ME-12-09-21128-747,בחינת העבירה ונסיבותיה מביאה לקביעת מתחם ענישה ואחר כך יש לבחון הנסיבות האישיות.,גזר דין
74,ME-12-09-21128-747,"דהיינו, העבירה מכתיבה את המתחם ושילוב הנסיבות האישיות במתחם מכתיבים את גזר הדין.",גזר דין
75,ME-12-09-21128-747,נקבע כי התיקון לחוק יצר מנגנון תלת שלבי לגזירת העונש.,גזר דין
76,ME-12-09-21128-747,"השלב הראשון, יש לבדוק האם הנאשם הורשע בכמה עבירות, והאם אלו מהוות אירוע אחד או כמה אירועים נפרדים.",גזר דין
77,ME-12-09-21128-747,"כאשר מדובר בכמה אירועים, יש לקבוע עונש הולם לכל אירוע בנפרד ולבסוף ניתן לגזור עונש נפרד לכל אירוע או עונש כולל לכל האירועים.",גזר דין
78,ME-12-09-21128-747,"בשלב השני, יש לקבוע את מתחם הענישה הראוי כעולה מסעיף 40 ג'(א) לחוק העונשין.",גזר דין
79,ME-12-09-21128-747,"ביצירת המתחם מספר שיקולים: ""האחד, הערך החברתי שנפגע מביצוע העבירה ומידת הפגיעה בו.",גזר דין
80,ME-12-09-21128-747,"השני, מדיניות הענישה הנוהגת.",גזר דין
81,ME-12-09-21128-747,"השלישי, נסיבות הקשורות בביצוע העבירה כמפורט בסעיף 40ט' והם: תכנון, חלקו של הנאשם, הנזק הצפוי וזה שנגרם, הסיבות לביצוע העבירה, הבנת הנאשם ויכולת להימנע מעבירה, מצוקתו הנפשית, קרבה לסייג אחריות פלילית, מידת האכזריות כלפי נפגע העבירה, ניצול כוח ומעמד.",גזר דין
82,ME-12-09-21128-747,"בשלב השלישי, יש לגזור את העונש המתאים לנאשם בתוך המתחם ולהתחשב בנסיבות שאינן קשורות בביצוע העבירה: הפגיעה של העונש בנאשם, לרבות שיקולי גיל; פגיעה במשפחתו; הנזקים שנגרמו לנאשם מביצוע העבירה וההרשעה; מידת האחריות של הנאשם למעשיו; שיקומו או ניסיונות שיקום; מאמצי הנאשם לתיקון תוצאות העבירה ופיצוי על הנזק שנגרם בעטיה; שיתוף פעולה עם רשויות אכיפת החוק; התנהגות חיובית של הנאשם ותרומתו לחברה; נסיבות חיים קשות של הנאשם; התנהגות רשויות אכיפת החוק; חלוף הזמן מביצוע העבירה; עברו הפלילי של הנאשם או העדר עבר.",גזר דין
83,ME-12-09-21128-747,"ניתן לסטות מהמתחם כאשר מתקיים אחד משני חריגים: האחד לקולא אם הנאשם משתקם או קיים סיכויי של ממש שישתקם (סעיף 40ד'); והשני לחומרה, אם יש חשש ממשי שהנאשם ישוב ויבצע עבירות וכי החמרה בעונשו והרחקתו מהציבור נדרשות להגן על שלום הציבור (סעיף 40ה').",גזר דין
84,ME-12-09-21128-747,קיימת חובת הנמקה בארבע תחנות: קביעת מתחם העונש ההולם; גזירת העונש המתאים; חריגה מהמתחם וגזירת הדין כאשר מדובר בכמה אירועים.,גזר דין
85,ME-12-09-21128-747,"מתחם העונש הראוי לעבירות בהן הורשעו הנאשמים, המהוות אירוע אחד, אינו בגבולות לו טענה המאשימה, אלא גבולותיו נמוכים יותר והנם ראויים להיקבע, הן על פי עקרון ההלימה, הן על פי ענישה במקרים דומים אחרים, והן על פי העונשים שנקבעו בחוק לעבירות בהן הורשעו הנאשמים 1   ו - 2, בין שתי שנות מאסר לבין שמונה שנות מאסר.",גזר דין
86,ME-12-09-21128-747,לגבי נאשם 3 יש לקבוע מתחם נפרד.,גזר דין
87,ME-12-09-21128-747,"הוראת סעיף 40 ג' לחוק העונשין, הדנה במתחם העונש ההולם למעשה העבירה, קובעת כאמור כי המתחם יקבע בהתאם לעקרון המנחה, הוא עקרון ההלימה, תוך התחשבות בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה כאמור בסעיף 40 ט'.",גזר דין
88,ME-12-09-21128-747,"אף שהנאשם הורשע באותן עבירות בהן הורשעו נאשמים 1ו – 2, מכוח הביצוע בצוותא, הוא נגרר לאירועים כאורח בבית דודיו, חלקו היחסי היה קטן (יידוי שתי אבנים לעומת שימוש באקדח ובסכין), הוא ניצב בשולי האירוע ופעל נוכח השפעתם של דודיו, נאשמים 1 ו – 2.",גזר דין
89,ME-12-09-21128-747,"לאור זאת, בעניינו, המתחם ההולם הנו 6 חודשי מאסר ועד 36 חודשי מאסר בפועל.",גזר דין
90,ME-12-09-21128-747,"גזירת דינם של הנאשמים בתיק זה אינה פשוטה, שכן, מחד, ניצבת חומרת המעשים, בעיקר מעשיהם של נאשם 1, אשר עשה שימוש באקדח, ונאשם 2 אשר עשה שימוש בסכין.",גזר דין
91,ME-12-09-21128-747,"אולם מנגד לא ניתן להתעלם מכך כי מדובר היה באירוע מתגלגל, אשר שני הצדדים תרמו להיווצרותו, וחלקם של בני משפחת סיד אחמד, לא היה מבוטל.",גזר דין
92,ME-12-09-21128-747,"כמו כן, לא ניתן להתעלם מהתסקירים החיוביים שניתנו בעניינם של נאשמים 2 ו – 3 והמלצות שירות המבחן לגביהם.",גזר דין
93,ME-12-09-21128-747,"משקלם של אלה ייקבע, בשלב קביעת עונשם של נאשמים אלה בתוך המתחם.",גזר דין
94,ME-12-09-21128-747,"לפיכך, ולאור כל אלה, אני גוזר על הנאשמים כלהלן:",גזר דין
95,ME-12-09-21128-747,"על נאשם 1 אני גוזר עונש של ארבע שנות מאסר בפועל, החל מיום מעצרו.",גזר דין
96,ME-12-09-21128-747,ב.,גזר דין
97,ME-12-09-21128-747,על נאשם 2 אני גוזר עונש שלוש שנות מאסר בפועל.,גזר דין
98,ME-12-09-21128-747,"על נאשם 3 אני גוזר שישה חודשי מאסר שירוצו עבודות שירות, במידה שיימצא מתאים על ידי הממונה על עבודות השירות.",גזר דין
99,ME-12-09-21128-747,"בנוסף, אני גוזר על כל נאשם מאסר על תנאי לתקופה של שישה חודשים, והתנאי הוא שהנאשמים לא יעברו עבירה מסוג פשע בתוך שלוש שנים מיום שחרורם ממאסר.",גזר דין
100,ME-12-09-21128-747,זכות ערעור לבית המשפט העליון בתוך 45 יום מהיום.,גזר דין
101,ME-12-09-21128-747,"ניתן היום, ד' אדר ב תשע""ד, 06 מרץ 2014, במעמד ב""כ המאשימה, באי כוח הנאשמים והנאשמים עצמם.",גזר דין
