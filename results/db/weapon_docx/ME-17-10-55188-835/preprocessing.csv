,verdict,text,part
0,ME-17-10-55188-835,"על ידי פרקליטות מחוז מרכז - עו""ד עינת לב ארי",מדינת ישראל
1,ME-17-10-55188-835,"על ידי בא כוחו עו""ד אסף טל",מוסא אבו זאיד
2,ME-17-10-55188-835,"חוק העונשין, תשל""ז-1977: סע'  144(ב), 329(א)(1), 340א(ב)(1)",מוסא אבו זאיד
3,ME-17-10-55188-835,"פקודת הראיות [נוסח חדש], תשל""א-1971: סע'  10א",מוסא אבו זאיד
4,ME-17-10-55188-835,"הנאשם, מוסא אבו זאיד, הורשע לאחר הליך הוכחות בעבירות של חבלה בכוונה מחמירה (עבירה לפי סעיף 329(א)(1) לחוק העונשין, התשל""ז-1977 [החוק]); נשיאת נשק שלא כדין (עבירה לפי סעיף 144(ב) לחוק) וירי באזור מגורים (עבירה לפי סעיף 340א(ב)(1) לחוק).",הרקע והכרעת הדין
5,ME-17-10-55188-835,"הנאשם כפר בהאשמות וטען שלא נכח כלל במקום במועד הרלוונטי, אך לא כפר בכך שמאן דהוא אחר ביצע את המעשים שיוחסו לו.",הרקע והכרעת הדין
6,ME-17-10-55188-835,"בהכרעת הדין קבעתי כי עובר לתקופה הרלוונטית לכתב האישום, התגלע סכסוך בין הנאשם לאחיו, עלי אבו זאיד (המתלונן), שגר בשכנות לו, על רקע גידופים שנהג המתלונן להשמיע כלפי אשתו של הנאשם, לילא, ועל רקע מחלוקות כספיות.",הרקע והכרעת הדין
7,ME-17-10-55188-835,"ביום 18.10.17, סמוך לשעה 06:20, פגשו הנאשם ואשתו את המתלונן מחוץ לביתם.",הרקע והכרעת הדין
8,ME-17-10-55188-835,המתלונן החל לגדף את אשתו של הנאשם וטען כלפיה שהיא קיימה יחסי מין עם גברים זרים.,הרקע והכרעת הדין
9,ME-17-10-55188-835,"בתגובה, התפתח ריב בין המתלונן לנאשם, שבמהלכו דחף המתלונן את הנאשם.",הרקע והכרעת הדין
10,ME-17-10-55188-835,"מיד לאחר מכן, עזב הנאשם את המקום כשהוא כעוס, ובליבו גמלה ההחלטה לפגוע במתלונן.",הרקע והכרעת הדין
11,ME-17-10-55188-835,"לשם כך, הצטייד באקדח ופנה לעבר ביתו של המתלונן.",הרקע והכרעת הדין
12,ME-17-10-55188-835,אותה עת שהה המתלונן בחצר ביתו.,הרקע והכרעת הדין
13,ME-17-10-55188-835,"למשמע היריות, הגיעו למקום שלושת ילדיו הקטינים של המתלונן.",הרקע והכרעת הדין
14,ME-17-10-55188-835,הילדים הבחינו במתלונן שרוע על הקרקע ומדמם.,הרקע והכרעת הדין
15,ME-17-10-55188-835,"אחד מילדיו הקטינים של המתלונן, א', השליך מקל לעברו של הנאשם ובתגובה הנאשם כיוון את האקדח לכיוונו.",הרקע והכרעת הדין
16,ME-17-10-55188-835,"מיד לאחר מכן, ירה הנאשם מספר יריות באוויר וברח מהמקום.",הרקע והכרעת הדין
17,ME-17-10-55188-835,"כתוצאה ממעשיו של הנאשם, נגרמו למתלונן ארבעה פצעי ירי בבטן שמאלית תחתונה, ארבעה פצעי ירי בירך ושוק ימין, והוא נזקק לטיפול רפואי דחוף, שבמסגרתו נותח ואושפז למשך 7 ימים.",הרקע והכרעת הדין
18,ME-17-10-55188-835,לפיכך הרשעתי את הנאשם בכל העבירות שיוחסו לו בכתב האישום.,הרקע והכרעת הדין
19,ME-17-10-55188-835,"המאשימה הגישה את גיליון הרשעותיו הקודמות של הנאשם, שממנו עולה כי לנאשם הרשעה משנת 2016 בעבירה של העלבת עובד ציבור (שבגינה הוטלו עליו מאסר על תנאי וקנס), הרשעה משנת 2015 בגין ניסיון להסעת שב""ח וסיוע להתחזות לאדם אחר במטרה להונות (שבגינה הוטלו עליו מאסר בן 4 חודשים, מאסר על תנאי, קנס, צו התחייבות להימנע מביצוע עבירה ופסילה מותנית של רישיון הנהיגה), הרשעה משנת 2008 בגין הסעת שב""ח (שבגינה נגזר עליו מאסר בן חודשיים, מאסר על תנאי, התחייבות ופסילת רישיון הנהיגה) והרשעה משנת 2003 בהחזקת סמים לשימוש עצמי ותקיפת בת זוג (שבגינה הוטל עליו מאסר על תנאי).",טיעוני הצדדים לעונש
20,ME-17-10-55188-835,נוסף על כך יש לנאשם הרשעה שהתיישנה אך לא נמחקה בעבירה של הפרעה לשוטר במילוי תפקידו.,טיעוני הצדדים לעונש
21,ME-17-10-55188-835,"מטעם ההגנה העידו אמו של הנאשם, אחיו הבכור ודוֹדוֹ, אשר ביקשו את רחמי בית המשפט וסיפרו כי הנאשם הוא אדם טוב, שמעולם לא ""עשה בעיות"", כהגדרתם, וסבל הרבה בעת שהיה במעצר ומרוחק ממשפחתו במשך זמן רב.",טיעוני הצדדים לעונש
22,ME-17-10-55188-835,"עוד סיפרו שהנאשם מטפל באימו, אישה מבוגרת, ואף מסיע אותה לטיפולים רפואיים.",טיעוני הצדדים לעונש
23,ME-17-10-55188-835,מדבריהם עלה שהנאשם הוא אחד משבעה אחים ואחיות.,טיעוני הצדדים לעונש
24,ME-17-10-55188-835,"ב""כ המאשימה טענה כי האירוע שבגינו הורשע הנאשם הוא אירוע חמור ביותר של שימוש בנשק בתגובה להקנטה (ולא למעשה אלימות).",תמצית טיעוני המאשימה
25,ME-17-10-55188-835,"הנאשם נשא נשק ולאור יום, בנוכחות אחרים, בהם קטינים, ירה מספר יריות אל עבר המתלונן, ובעוד המתלונן מוטל על הרצפה פצוע וילדיו מגיעים למקום, אפילו לא מצא לנכון לברוח באותו רגע, אלא עוד המשיך והתקיים איזשהו עימות קל ביניהם.",תמצית טיעוני המאשימה
26,ME-17-10-55188-835,הנאשם ירה מספר יריות באוויר ורק אז ברח מהמקום.,תמצית טיעוני המאשימה
27,ME-17-10-55188-835,כתוצאה ממעשיו של הנאשם נגרמו למתלונן פצעי ירי והוא נותח ואושפז למשך 7 ימים.,תמצית טיעוני המאשימה
28,ME-17-10-55188-835,"עוד הוסיפה התביעה, כי מעשי הנאשם פגעו בשורת ערכים מוגנים ובראשם קדושת החיים, שלמות הגוף ותחושת הביטחון הציבורי.",תמצית טיעוני המאשימה
29,ME-17-10-55188-835,"הפגיעה בערכים המוגנים גבוהה מאחר שהנאשם ירה במתלונן לאחר הכנה מוקדמת: לאחר עימות מילולי ביניהם, הלך הנאשם וחזר כעבור חצי שעה, מצויד בנשק חם, ירה אל עבר המתלונן מטווח קרוב, באזור מגורים, ובכך סיכן לא רק את המתלונן, אלא גם את מי שהיה עלול להיקלע למקום.",תמצית טיעוני המאשימה
30,ME-17-10-55188-835,"בהקשר זה הזכירה ב""כ המאשימה את עד התביעה פאיז אבו זאיד, שנכח בחצר הבית בעת שירה הנאשם על המתלונן.",תמצית טיעוני המאשימה
31,ME-17-10-55188-835,"לפיכך, כך נטען, יש להביא בחשבון את פוטנציאל הנזק שעלול היה להיגרם כתוצאה ממעשיו של הנאשם.",תמצית טיעוני המאשימה
32,ME-17-10-55188-835,התובעת הגישה אסופת פסיקה המלמדת לטענתה על מסר חד משמעי ותקיף של החמרת הענישה ביחס לעבירות של פתרון סכסוכים בנשק חם.,תמצית טיעוני המאשימה
33,ME-17-10-55188-835,"על יסוד אסופת הפסיקה שהגישה, עתרה התביעה למתחם עונש של 9-6 שנות מאסר.",תמצית טיעוני המאשימה
34,ME-17-10-55188-835,התביעה ביקשה להעמיד את עניינו של הנאשם בחלק העליון של המתחם.,תמצית טיעוני המאשימה
35,ME-17-10-55188-835,"בין יתר הטעמים לכך ציינה ב""כ המאשימה את מצבו הרפואי של המתלונן וכן את העובדה שהנאשם ניהל את ההליך נגדו עד תום, לרבות העדתם וחקירותיהם הנגדיות של אחייניו הקטינים, שהיו עדי ראייה לחלק מהאירוע.",תמצית טיעוני המאשימה
36,ME-17-10-55188-835,"התובעת הפנתה לגיליון הרשעותיו של הנאשם, וטענה כי במקרה דנן מדובר בהתנהגות ברוטלית ואכזרית שלא עומדת מאחוריה הצדקה כלשהי, ומשקפת דפוסים עברייניים בולטים.",תמצית טיעוני המאשימה
37,ME-17-10-55188-835,"ב""כ המאשימה הוסיפה כי התביעה ערה לחלוף הזמן שעבר מאז הגשת כתב האישום וציינה כי יש לייחס זאת, בין היתר, לחילופי הייצוג שנעשו בתחילת ההליך וכן להליך הוכחות שנמשך פרק זמן משמעותי.",תמצית טיעוני המאשימה
38,ME-17-10-55188-835,"התביעה נתנה על כך את הדעת בגיבוש עמדתה לעונש וממילא, אין בכך כדי להשפיע על קביעת מתחם העונש, אלא על מיקום הנאשם בו.",תמצית טיעוני המאשימה
39,ME-17-10-55188-835,"על יסוד אלה עתרה לעונש מאסר של 8 שנים; מאסר על תנאי ולפיצוי משמעותי למתלונן, ברוח הפסיקה שהוגשה, שיהיה בו כדי לאפשר למתלונן לקיים הליכים רפואיים, או טיפולים אחרים.",תמצית טיעוני המאשימה
40,ME-17-10-55188-835,"בפתח דבריו טען הסנגור כי בניגוד לטענת ב""כ המאשימה, מעשיו של הנאשם לא היו בתגובה להקנטה בלבד.",תמצית טיעוני ההגנה
41,ME-17-10-55188-835,"בהתייחסו לאסופת הפסיקה שהגישה המאשימה, טען הסנגור כי היא אינה רלוונטית לנאשם.",תמצית טיעוני ההגנה
42,ME-17-10-55188-835,"לדבריו, הנסיבות באותם מקרים שונות מהמקרה דנן, והנאשמים באותם מקרים היו בעלי עבר פלילי מכביד.",תמצית טיעוני ההגנה
43,ME-17-10-55188-835,"לא כך הדבר לגבי הנאשם, שלפי הרישום הפלילי העבירה האחרונה שביצע, שעניינה העלבת עובד ציבור היא לפני 5 שנים, ועבירת האלימות היחידה שנעברה היא לפני 19 שנים.",תמצית טיעוני ההגנה
44,ME-17-10-55188-835,"באשר למתחם העונש, טען הסנגור שיש להביא בחשבון את נסיבות ביצוע העבירה שבהן הנאשם סבל לא פעם מנחת לשונו ומנחת זרועו של המתלונן, כפי שאף עלה, לטענתו, מהעדויות שנשמעו בבית המשפט.",תמצית טיעוני ההגנה
45,ME-17-10-55188-835,"הסנגור הפנה למספר פסקי דין, שאליהם אתייחס בהמשך, המשקפים, לטעמו, את מדיניות הענישה הנוהגת, ובהתאם עתר לקבוע מתחם עונש שנע בין 28-12 חודשים.",תמצית טיעוני ההגנה
46,ME-17-10-55188-835,ביחס למיקומו של הנאשם בתוך מתחם העונש הדגיש הסנגור את חלוף הזמן שעבר מאז האירוע.,תמצית טיעוני ההגנה
47,ME-17-10-55188-835,"לטענתו, במהלך אותן שנים הנאשם סבל רבות, החל מהעובדה שהיה במעצר תקופה ארוכה: מיום 29.10.17 ועד 30.1.18, וכן נוכח העובדה שבמשך למעלה משנתיים וחצי לא הורשה להיכנס לביתו.",תמצית טיעוני ההגנה
48,ME-17-10-55188-835,"הסנגור טען שהליכי השיקום של הנאשם ""מתקיימים במלוא עוזם"", כדבריו, כעולה מכך שבארבע השנים שחלפו מאז האירוע הנאשם ממשיך לטפח את משפחתו, הוא לא הסתבך עם המשטרה, היה נתון תקופה מסוימת בפיקוח שירות המבחן במסגרת הליך המעצר, ולא נטען שהנאשם פנה למתלונן או שניסה לפגוע בו.",תמצית טיעוני ההגנה
49,ME-17-10-55188-835,"עוד ציין שבשנת 2018, בעת ניהול ההליך המשפטי, נבחנה על ידי שירות המבחן אפשרות חזרתו של הנאשם לביתו.",תמצית טיעוני ההגנה
50,ME-17-10-55188-835,"לצורך כך פנו למתלונן, שטען שכבר אין לו סכסוך עם הנאשם ואין לו שום בעיה שיחזור להתגורר בסמוך אליו.",תמצית טיעוני ההגנה
51,ME-17-10-55188-835,"הנאשם התגורר תחילה בעיר רהט, תחת איזוק אלקטרוני.",תמצית טיעוני ההגנה
52,ME-17-10-55188-835,"לאחר מכן הותר לו להתגורר במוסך הקרוב לעיר מגוריו, בפאתי כפר קאסם, ובהמשך שב אל מתחם המגורים המשפחתי.",תמצית טיעוני ההגנה
53,ME-17-10-55188-835,המתלונן והנאשם מתראים מידי יום.,תמצית טיעוני ההגנה
54,ME-17-10-55188-835,"בשים לב לחלוף הזמן ולתקופת מעצרו של הנאשם באיזוק אלקטרוני, ולעובדה שלנאשם שישה ילדים בגילאים 18-4, טען הסנגור כי יש למקם את הנאשם בשליש התחתון של המתחם המוצע.",תמצית טיעוני ההגנה
55,ME-17-10-55188-835,"עוד הוסיף כי בהיעדר מסמכים רפואיים, חוות דעת, או הצהרת נפגע העבירה, לא ניתן לדעת מהו באמת הנזק שנגרם למתלונן.",תמצית טיעוני ההגנה
56,ME-17-10-55188-835,"כך גם בנוגע לפיצוי: טענת המאשימה, שלפיה הפיצויים נדרשים לצורך שיקומו של המתלונן, אינה נתמכת במסמכים רפואיים שיעידו כאמור על אותו נזק המצריך את שיקומו, ומשכך אין לפסוק לו פיצוי.",תמצית טיעוני ההגנה
57,ME-17-10-55188-835,"הסנגור הוסיף, כי לטענת הנאשם ובני המשפחה, המתלונן מתהלך כהרגלו, מסתובב בכפר קאסם, לא נשען על מקל הליכה, לא נתמך באחר ולא זקוק לסיוע רפואי כזה או אחר.",תמצית טיעוני ההגנה
58,ME-17-10-55188-835,"הנאשם בדברו האחרון טען ""נפלתי קורבן...",דבר הנאשם
59,ME-17-10-55188-835,אני באמת לא יודע מה עשיתי.,דבר הנאשם
60,ME-17-10-55188-835,..,דבר הנאשם
61,ME-17-10-55188-835,"הוא סיפר שבעקבות המקרה, היה רחוק מהבית במשך שלוש שנים (מתוכן ארבעה חודשים במעצר ושבעה חודשים באיזוק אלקטרוני), ולא ראה את ששת ילדיו שמצבם התדרדר.",דבר הנאשם
62,ME-17-10-55188-835,"עוד סיפר שמצבו הכלכלי התדרדר, הוא לא עבד במשך שנה, נכנס לחובות כספיים ולווה כסף מאנשים על מנת לשלם לעורך דינו.",דבר הנאשם
63,ME-17-10-55188-835,"בהמשך דבריו התייחס הנאשם למתלונן וטען שכל הדברים שאמר המתלונן אינם נכונים, כפי שאף העידו (לטענתו) עדי התביעה, וכי ""כל מה שקרה זה בגלל האדמות, הוא רצה להתפטר ממני בכל מצב.",דבר הנאשם
64,ME-17-10-55188-835,"עסקינן באירוע אחד, הכולל מספר עבירות, שבמסגרתו פגע הנאשם בערכים המוגנים של קדושת החיים, הגנה על שלמות הגוף ועל ביטחון הציבור.",דיון והכרעה
65,ME-17-10-55188-835,"הנאשם לא בחל בנקיטת אלימות קשה כלפי אחיו, כשזה האחרון בתוך חצר ביתו.",דיון והכרעה
66,ME-17-10-55188-835,מידת הפגיעה בערכים הללו אינה מבוטלת: לא יכולה להיות מחלוקת בדבר הסכנה שנשקפת ממעשי הנאשם לשלום הציבור ולביטחונו.,דיון והכרעה
67,ME-17-10-55188-835,"הנאשם נשא נשק חם והשתמש בו במתחם מגורים, בעודו מטיל פחד גם על בני משפחתו הקטינים של המתלונן, שהיו בבית בעת האירוע, שמעו את היריות, יצאו לחצר עקב כך, וחזו באביהם מוטל פצוע, וכלפי אחד מהם אף כיוון אקדח ולאחר מכן ירה באוויר.",דיון והכרעה
68,ME-17-10-55188-835,הנאשם העמיד בסיכון רב את כל הנמצאים סמוך לאירוע.,דיון והכרעה
69,ME-17-10-55188-835,מעשיו של הנאשם נושאים עמם חומרה בולטת וכבדה.,נסיבות הקשורות בביצוע העבירה
70,ME-17-10-55188-835,"הנאשם ביצע את עבירת החבלה בכוונה מחמירה באמצעות ירי באקדח, שאותו נשא שלא כדין, באור יום, בביתו של המתלונן, לעיני כל ובנוכחות אנשים נוספים שיכלו לזהותו, כאשר אדם אחר מפריד ביניהם.",נסיבות הקשורות בביצוע העבירה
71,ME-17-10-55188-835,"בהמשך אף כיוון את האקדח לכיוון בנו הקטין של המתלונן ואחר־כך המשיך לירות באוויר, כשהוא מסכן גם את מי שאינו חלק מהסכסוך.",נסיבות הקשורות בביצוע העבירה
72,ME-17-10-55188-835,"האפשרות שמי מהאחרים ייפגע לא הרתיעה אותו, והתנהגותו מעידה על מי שלא ירא מפני החוק.",נסיבות הקשורות בביצוע העבירה
73,ME-17-10-55188-835,"נוסף על כל אלה, לאחר ביצוע הירי, כשהמתלונן שוכב פצוע, ברח הנאשם מהמקום.",נסיבות הקשורות בביצוע העבירה
74,ME-17-10-55188-835,"העבירה בוצעה לאחר תכנון, שכן אחרי חילופי הדברים בין הנאשם למתלונן, חזר הנאשם הביתה והצטייד באקדחו.",נסיבות הקשורות בביצוע העבירה
75,ME-17-10-55188-835,"הנזק הפוטנציאלי מביצוע העבירה הוא רב ועצום, מעצם הירי מנשק חם בתוך מתחם המגורים, כאשר מסביב אנשים נוספים.",נסיבות הקשורות בביצוע העבירה
76,ME-17-10-55188-835,"הנאשם ירה במתלונן ממרחק קצר, ואך בנס לא קופחו חיי אדם.",נסיבות הקשורות בביצוע העבירה
77,ME-17-10-55188-835,"הנזק הקונקרטי משמעותי, אף הוא, כפי שצוין בהכרעת הדין (פסקה 60): כתוצאה ממעשיו של הנאשם, נגרמו למתלונן ארבעה פצעי ירי בבטן שמאלית תחתונה, ארבעה פצעי ירי בירך ושוק ימין, והוא נזקק לטיפול רפואי דחוף, שבמסגרתו נותח ואושפז למשך שבעה ימים.",נסיבות הקשורות בביצוע העבירה
78,ME-17-10-55188-835,"ניתן היה גם להתרשם מהנזק למתלונן בעת עדותו בבית המשפט (דיון מיום 19.9.19, החל מעמוד 30 לפרוטוקול, כמשתקף בפסקה 17 להכרעת הדין).",נסיבות הקשורות בביצוע העבירה
79,ME-17-10-55188-835,"המאשימה הפנתה אף היא למספר פסקי דין, ומאחר שמצאתי את חלקם רלוונטיים, אתייחס אליהם בהמשך ביתר הרחבה.",מדיניות הענישה הנוהגת
80,ME-17-10-55188-835,"אציין בפתח הדברים שההגנה טענה כי פסקי הדין שהגישה המאשימה מתייחסים לנאשמים בעלי עבר פלילי מכביד, ומשכך אינם רלוונטיים לנאשם.",מדיניות הענישה הנוהגת
81,ME-17-10-55188-835,"לאחר עיון בהם מצאתי כי לא כך הדבר, וממילא, הדבר משליך על מיקומו של הנאשם בתוך מתחם העונש ולא לצורך קביעת מתחם הענישה עצמו.",מדיניות הענישה הנוהגת
82,ME-17-10-55188-835,"הפסיקה שאותה אפרט להלן ושעליה אני נסמכת, היא זו הרלוונטית בעיני לצורך קביעת מתחם העונש.",מדיניות הענישה הנוהגת
83,ME-17-10-55188-835,בעניין מחאמיד נדונו ערעור המדינה וערעור שכנגד של הנאשם.,מדיניות הענישה הנוהגת
84,ME-17-10-55188-835,"בבית המשפט המחוזי הורשע הנאשם לאחר ניהול הליך הוכחות בעבירות חבלה בכוונה מחמירה, נשיאה והובלה של נשק שלא כדין, וירי מנשק חם באזור מגורים באופן שיש בו כדי לסכן חיי אדם.",מדיניות הענישה הנוהגת
85,ME-17-10-55188-835,"באותו מקרה התגלע סכסוך שהגיע לעימות פיזי בנוגע לסכום כסף בסך 100 ₪, בין המתלונן הקטין לאחיו של הנאשם.",מדיניות הענישה הנוהגת
86,ME-17-10-55188-835,"במסגרת אותו עימות פיזי, בעוד המתלונן שרוע על הרצפה כשחברו רכון לידו, התקרב אליהם הנאשם וירה באקדח מספר יריות באוויר.",מדיניות הענישה הנוהגת
87,ME-17-10-55188-835,"בהמשך כיוון את האקדח לצווארו של המתלונן וירה בו ירייה אחת מטווח קצר, אשר פגעה בצווארו, לאחר מכן ירה באוויר, ונמלט מהמקום.",מדיניות הענישה הנוהגת
88,ME-17-10-55188-835,"בית המשפט המחוזי הטיל על הנאשם עונש של 6.5 שנות מאסר בפועל, מאסר מותנה ותשלום פיצוי בסך 40,000 ₪.",מדיניות הענישה הנוהגת
89,ME-17-10-55188-835,"בית המשפט קבע את עונשו בהתחשב בכך שבעת ביצוע העבירות טרם מלאו לנאשם 21 שנים, ובהיותו נעדר כל עבר פלילי.",מדיניות הענישה הנוהגת
90,ME-17-10-55188-835,"לא מיותר לצטט עוד מדברי כבוד השופט קרא באותו פסק דין, בפסקה 25, שאף הם רלוונטיים לענייננו:",מדיניות הענישה הנוהגת
91,ME-17-10-55188-835,"בפסק הדין בעניין היילי נדון ערעורו של מי שהורשע, לאחר ניהול הוכחות, בביצוע עבירות של תקיפה הגורמת חבלה של ממש, נשיאת נשק ותחמושת, ירי מנשק חם באזור מגורים והטרדת עד, ונגזר עליו עונש מאסר בפועל של 50 חודשים, וכן עונשים מותנים ותשלום פיצוי למתלונן בסך 20,000 ₪.",מדיניות הענישה הנוהגת
92,ME-17-10-55188-835,"עובר לאירועים מושא כתב האישום, הותקף המתלונן על־ידי אחיו של המערער, ליאור, ועתיד היה להעיד במשפט נגדו.",מדיניות הענישה הנוהגת
93,ME-17-10-55188-835,"בהמשך לכך פגש המערער את המתלונן ואיים עליו שאם אחיו ליאור יכנס לכלא, הוא ייפגע.",מדיניות הענישה הנוהגת
94,ME-17-10-55188-835,"לאחר שהסתיים משפטו של ליאור בהסדר טיעון, פגש המתלונן במערער, בירך אותו לשלום ולאחר זמן קצר, כשהמתלונן התרחק מהמערער, ניגש אליו המערער, חבט בפניו, הפיל אותו לקרקע ובעט בחזהו כאשר הוא על הקרקע.",מדיניות הענישה הנוהגת
95,ME-17-10-55188-835,כתוצאה מהחבטות נגרמה למתלונן חבלה בשפתו התחתונה.,מדיניות הענישה הנוהגת
96,ME-17-10-55188-835,מיד בסמוך לכך הגיע ליאור למקום וניסה לפגוע גם הוא במתלונן באמצעות סלע.,מדיניות הענישה הנוהגת
97,ME-17-10-55188-835,המתלונן קם מהקרקע וברח לביתו אשר נמצא בבניין מגורים סמוך לחורשה.,מדיניות הענישה הנוהגת
98,ME-17-10-55188-835,כעבור מספר דקות הגיע המערער רכוב על קטנוע לחניית הבניין כשהוא נושא בידו אקדח.,מדיניות הענישה הנוהגת
99,ME-17-10-55188-835,"הוא ירד מהקטנוע כשהאקדח בידו, התקרב לפתח הבניין וירה ירייה אחת באוויר.",מדיניות הענישה הנוהגת
100,ME-17-10-55188-835,"לאחר מכן, חזר אל הקטנוע ועזב את המקום כשהוא נושא עמו את האקדח.",מדיניות הענישה הנוהגת
101,ME-17-10-55188-835,בית המשפט המחוזי קבע מתחם ענישה שנע בין 30 ל-60 חודשי מאסר בפועל.,מדיניות הענישה הנוהגת
102,ME-17-10-55188-835,"בית המשפט העליון דחה את הערעור והתייחס הן לחומרה הרבה שבעבירת הטרדת עד, הן לחומרה הרבה של שימוש באלימות לפתרון סכסוכים ובפרט ""לסכנות לפרט ולחברה הכרוכות בעבירות בנשק בכלל, ובשימוש בנשק חם לפתרון סכסוכים.",מדיניות הענישה הנוהגת
104,ME-17-10-55188-835,"חומרה מיוחדת מיוחסת לאותם מקרים בהם השימוש בנשק חם נעשה בסביבת בית מגורים, כבענייננו"" (כפי שצוטט גם לעיל, מתוך פסקה 37 לפסק הדין).",מדיניות הענישה הנוהגת
105,ME-17-10-55188-835,"בהשוואה לענייננו, בעניין היילי יש חומרה נוספת בשל העבירה של הטרדת עד ובשל היות התקיפה בצוותא, אך מצד שני - שם לא נגרמה החבלה למתלונן בשל שימוש בנשק, והחבלה שבה הורשע המערער הייתה באמצעות חבטות ובעיטות.",מדיניות הענישה הנוהגת
106,ME-17-10-55188-835,"בפסק הדין בעניין אלצאנע, שאליו הפנתה ב""כ המאשימה, נידון ערעור המדינה על קולת העונש שנגזר על המשיב, שהורשע על פי הודאתו בעובדות כתב אישום מתוקן, במסגרת הסדר טיעון, בביצוע עבירות של חבלה חמורה בכוונה מחמירה ונשיאת נשק שלא כדין.",מדיניות הענישה הנוהגת
107,ME-17-10-55188-835,"על פי העובדות שבהן הודה, היו המשיב ואחותו מסוכסכים ביניהם.",מדיניות הענישה הנוהגת
108,ME-17-10-55188-835,"במהלך מסיבה שנערכה בבית המשפחה, שהתה אחותו עם חמש נשים באחת מחצרות מתחם הבית כשהיא מחזיקה על ידיה את בתה הקטינה.",מדיניות הענישה הנוהגת
109,ME-17-10-55188-835,"אותה עת הצטייד המשיב באקדח, נכנס אל חצר המתחם וירה בגבה של אחותו שני כדורים שפגעו בחלקו השמאלי העליון.",מדיניות הענישה הנוהגת
110,ME-17-10-55188-835,"על המשיב הושת עונש מאסר בפועל לתקופה של 8 שנים, מאסר מותנה ופיצוי לאחותו בסך 20,000 ₪.",מדיניות הענישה הנוהגת
111,ME-17-10-55188-835,יתר חלקי גזר הדין נותרו בעינם.,מדיניות הענישה הנוהגת
112,ME-17-10-55188-835,נסיבות המקרה דומות לענייננו ובפרט העובדה כי מדובר במעשה ירי במתחם מגורים שבוצע על רקע סכסוך משפחתי.,מדיניות הענישה הנוהגת
113,ME-17-10-55188-835,"פסק הדין ניתן לפני כניסתו של תיקון 113 לחוק העונשין (בנושא הבניית הענישה) לתוקף, ועל כן לא נקבע בו מתחם ענישה, אך בית המשפט נתן משקל לעברו הפלילי המכביד של הנאשם, מצד אחד, ומצד שני להודאה והבעת החרטה, לנסיבותיו האישיות הטראגיות של המשיב וכן לבקשתה של אחותו של המשיב להתחשב בעונשו.",מדיניות הענישה הנוהגת
114,ME-17-10-55188-835,"כפי שניתן להיווכח מפסקי הדין הנ""ל, קיימת מגמה של החמרה בענישה הנוהגת בעבירות של אלימות תוך שימוש בנשק חם.",מדיניות הענישה הנוהגת
115,ME-17-10-55188-835,"בית המשפט העליון שלח מסר ברור של הוקעת השימוש באלימות בכלל, ובכלי נשק בפרט, כאמצעי להשגת מטרות ולפתרון סכסוכים, ובהתאם והדגיש את הצורך בענישה מחמירה במקרים כגון זה שבו עסקינן.",מדיניות הענישה הנוהגת
116,ME-17-10-55188-835,"יתרה מכך, בית המשפט העליון עמד על תפקידם של בתי המשפט במאבק בתופעה האמורה: ""בית משפט זה גם עמד לא פעם על הצורך להיאבק בתופעה של שימוש באלימות כדרך לפתרון סכסוכים ומחלוקות, ואת מחויבותו של בית המשפט להילחם בתופעה זו בדרך של הטלת עונשים מרתיעים ומשמעותיים שישקפו מסר מרתיע לעבריינים ולחברה כולה: 'רבות נאמר בבתי המשפט על תופעת האלימות הפושה בחברה הישראלית ועל הצורך של איחוד כוחות של כל הרשויות לצורך מלחמה בתופעה זו.",מדיניות הענישה הנוהגת
117,ME-17-10-55188-835,"תפקידו של בית המשפט במאבק הוא הטלת עונשים מרתיעים ומשמעותיים על הנוקטים באלימות לפתרון סכסוכים, על מנת להעביר מסר, הן לעבריין האינדיווידואלי, והן לעבריינים הפוטנציאלים ולחברה כולה, כי אין החברה טולרנטית להתנהגויות מעין אלה'"" (עניין היילי, פסקה 36 וההפניות שם).",מדיניות הענישה הנוהגת
118,ME-17-10-55188-835,"עוד אפנה, בשנית, לדברי כבוד הנשיאה חיות בעניין מחאמיד, שצוטטו בפסקה 13 לעיל.",מדיניות הענישה הנוהגת
119,ME-17-10-55188-835,"בהתחשב בכלל נסיבות ביצוע העבירה שהוזכרו לעיל ובמדיניות הענישה הנוהגת, אני קובעת שמתחם העונש בעניינו של הנאשם שלפניי נע בין 9-6 שנות מאסר בפועל.",מדיניות הענישה הנוהגת
120,ME-17-10-55188-835,"בבחינת הנסיבות שאינן קשורות בביצוע העבירה, אני שוקלת לזכות הנאשם כי עונשי המאסר שהוטלו עליו עד כה נישאו בעבודות שירות, ועל כן יהיה זה מאסרו הראשון מאחורי סורג ובריח.",מיקום עונשו של הנאשם בתוך המתחם
121,ME-17-10-55188-835,"עוד אקח בחשבון את העובדה שהנאשם מטפל באימו וכי יש לו אישה ושישה ילדים (בני 4 עד 18), שאך סביר להניח שתלויים בו במידה כזו או אחרת (אף שלא הובאו כל נתונים בעניין זה).",מיקום עונשו של הנאשם בתוך המתחם
122,ME-17-10-55188-835,"עוד אקח בחשבון במידת מה את חלוף הזמן מאז ביצוע העבירות, פרק זמן שבו לא התלקחו היחסים בין הנאשם למתלונן, ואתחשב בכך שהנאשם, לאחר שחרורו מהמעצר, היה נתון באיזוק אלקטרוני (בין 30.1.18 עד 9.7.18) ובהמשך - בתנאים מגבילים הרחק מביתו.",מיקום עונשו של הנאשם בתוך המתחם
123,ME-17-10-55188-835,לחומרה יש לקחת בחשבון את העובדה שעד היום מכחיש הנאשם את ביצוע העבירות ורואה עצמו קורבן בכל הפרשה.,מיקום עונשו של הנאשם בתוך המתחם
124,ME-17-10-55188-835,"מטבע הדברים, לא ניתן לזקוף לזכותו נטילת אחריות או מאמצים לתיקון ופיצוי.",מיקום עונשו של הנאשם בתוך המתחם
125,ME-17-10-55188-835,"עוד אקח בחשבון את עברו הפלילי של הנאשם, שאומנם אינו מכביד, אך הוא נמשך על פני שנים רבות, כששתי הרשעותיו האחרונות הן שנה ושנתיים לפני האירוע מושא כתב אישום זה.",מיקום עונשו של הנאשם בתוך המתחם
126,ME-17-10-55188-835,"מדובר בעבירות ""מגוונות"" - הן כלפי גורמי אכיפת החוק, הן עבירות אלימות, הן עבירות הקשורות בשב""חים וגם עבירת סמים לצריכה עצמית.",מיקום עונשו של הנאשם בתוך המתחם
127,ME-17-10-55188-835,איני רואה עין בעין עם הסנגור בנושא שיקום הנאשם.,מיקום עונשו של הנאשם בתוך המתחם
128,ME-17-10-55188-835,"לטעמי, קשה מאוד לומר שהליכי השיקום ""מתקיימים במלוא עוזם"", אך בשל כך שהנאשם ממשיך לטפח את משפחתו ולא התנגח שוב במתלונן.",מיקום עונשו של הנאשם בתוך המתחם
129,ME-17-10-55188-835,דומני שאין צורך להכביר על כך מילים.,מיקום עונשו של הנאשם בתוך המתחם
130,ME-17-10-55188-835,"בהתחשב בכל האמור, יש למקם את עונשו של הנאשם מעל חציו של מתחם העונש שקבעתי.",מיקום עונשו של הנאשם בתוך המתחם
131,ME-17-10-55188-835,"לעניין הפיצוי למתלונן, בהתאם למדיניות הקבועה בפסיקה ובשים לב למצבו של הבריאותי של המתלונן כפי שנלמד מהמסמכים שהוגשו בשלב ההוכחות ומתוך התרשמותי ממנו, אני סבורה כי יש לקבוע פיצוי ממשי, אך לא בסכום מאוד גבוה.",מיקום עונשו של הנאשם בתוך המתחם
132,ME-17-10-55188-835,"על יסוד כלל השיקולים שפירטתי לעיל, החלטתי להטיל על הנאשם את העונשים הבאים:",סיכום
133,ME-17-10-55188-835,"מאסר בפועל בן 8 שנים, בניכוי ימי מעצרו (29.10.17 עד 30.1.18);",סיכום
134,ME-17-10-55188-835,"מאסר בן 12 חודשים, אך הנאשם לא יישא עונש זה אלא אם בתוך 3 שנים מיום שחרורו מהמאסר יעבור עבירת אלימות או עבירת נשק, מסוג פשע;",סיכום
135,ME-17-10-55188-835,"מאסר בן 6 חודשים, אך הנאשם לא יישא עונש זה אלא אם בתוך 3 שנים מיום שחרורו מהמאסר יעבור עבירת אלימות או עבירת נשק, מסוג עוון;",סיכום
136,ME-17-10-55188-835,"תשלום פיצוי למתלונן, עלי אבו זאיד, בסך 35,000 ₪.",סיכום
137,ME-17-10-55188-835,"הפיצוי יופקד בבית המשפט עד ליום 1.1.22 ויועבר לרשות הנאשם, לחשבון שהמאשימה תמסור את פרטיו במזכירות.",סיכום
138,ME-17-10-55188-835,"54678313ניתן היום, ח' תשרי תשפ""ב, 14 ספטמבר 2021, בנוכחות הצדדים.",סיכום
139,ME-17-10-55188-835,"בעניין עריכה ושינויים במסמכי פסיקה, חקיקה ועוד באתר נבו – הקש כאן",סיכום
