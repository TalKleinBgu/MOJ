,verdict,text,part
0,SH-22-05-41375-481,"חוק העונשין, תשל""ז-1977: סע'  31, 40ד', 40 ה', 40ט', 144(א), 152, 275 א, 40יא'","ש""ז פלר   יסודות בדיני עונשין "
1,SH-22-05-41375-481,"הנאשם הורשע על פי הודאתו בכתב האישום המתוקן המייחס לו עבירות של סיוע לעבירות בנשק (החזקה) – לפי סעיף 144(א) רישא +סעיף 31 לחוק העונשין, התפרעות – לפי סעיף 152 לחוק העונשין, והפרעה לשוטר בשעת מילוי תפקידו בנסיבות מחמירות – לפי סעיף 275 א לחוק העונשין.",גזר דין
2,SH-22-05-41375-481,"הנאשם הודה כאמור בכתב האישום המתוקן בדיון מתאריך 19/12/22 ובהתאם להסדר הטיעון שגובש בין הצדדים, הופנה לשירות המבחן לקבלת תסקיר בעניינו.",גזר דין
3,SH-22-05-41375-481,"בתאריך 24/04/23, התקבל תסקיר שירות המבחן לפיו מדובר בנאשם בן 23, רווק, בעל תעודת בגרות מלאה וסטודנט לתעודת הנדסאי.",תסקיר שירות המבחן וחוות דעת הממונה על עבודות השירות
4,SH-22-05-41375-481,"אביו נפטר בחודש מרץ 2023 ממחלת הסרטן, אמו עקרת בית ובמשפחה שישה ילדים בגירים.",תסקיר שירות המבחן וחוות דעת הממונה על עבודות השירות
5,SH-22-05-41375-481,לנאשם אין הרשעות קודמות בפלילים.,תסקיר שירות המבחן וחוות דעת הממונה על עבודות השירות
6,SH-22-05-41375-481,"שירות המבחן התרשם שהנאשם קיבל אחריות מלאה על שני האירועים ולטענתו, הסיבה לביצוע העבירות היא רצונו לרצות את חבריו ולבסס את מעמדו החברתי.",תסקיר שירות המבחן וחוות דעת הממונה על עבודות השירות
7,SH-22-05-41375-481,"הנאשם נעצר בפיקוח אלקטרוני במשך חמישה חודשים כאשר העובד הסוציאלי שליווה את הנאשם בתקופה זו התרשם מבחור חיובי, משתף פעולה ובעל יכולות קוגניטיביות טובות ומוטיבציה לשיקום חייו.",תסקיר שירות המבחן וחוות דעת הממונה על עבודות השירות
8,SH-22-05-41375-481,שירות המבחן התרשם כי ההליכים הנוכחיים מהווים עבור הנאשם גורם הרתעה משמעותי והסיכון להישנות העבירות נמוך.,תסקיר שירות המבחן וחוות דעת הממונה על עבודות השירות
9,SH-22-05-41375-481,"לאור האמור ובהיעדר נזקקות טיפולית, המליץ שירות המבחן על ענישה  במאסר שיינשא בעבודות שירות לצד ענישה הצופה פני עתיד.",תסקיר שירות המבחן וחוות דעת הממונה על עבודות השירות
10,SH-22-05-41375-481,בתום טיעוני הצדדים לעונש בתאריך 10/05/23 הופנה הנאשם אל הממונה על עבודות השירות לצורך בדיקת כשירותו והתאמתו לנשיאת עונש המאסר בעבודות שירות.,תסקיר שירות המבחן וחוות דעת הממונה על עבודות השירות
11,SH-22-05-41375-481,"חוות דעת סופית בעניינו של הנאשם התקבלה בתאריך 30/07/23 ולפיה הנאשם נמצא כשיר לנשיאת עונש מאסר בעבודות שירות בעמותת ""מדור לדור"" בעפולה.",תסקיר שירות המבחן וחוות דעת הממונה על עבודות השירות
12,SH-22-05-41375-481,"לעמדת המאשימה הערכים אשר נפגעו כתוצאה ממעשי הנאשם הן פגיעה בשלטון החוק, האינטרס של השמירה על הסדר הציבורי ושמירה על שלומם כבודם וביטחונם של הציבור בכלל ואנשי החוק והמשטרה בפרט.",טיעוני המאשימה לעונש
13,SH-22-05-41375-481,"במסגרת טיעוניה, עתרה המאשימה לקביעת שני מתחמי ענישה נפרדים כאשר לעמדתה, בגין כל אישום נע מתחם הענישה בין 12 ל-24 חודשי מאסר בפועל.",טיעוני המאשימה לעונש
14,SH-22-05-41375-481,המאשימה הפנתה לפסיקה מטעמה לפיה מתחם הענישה בעבירת הסיוע להחזקת נשק נע בין מספר חודשי מאסר שירוצו בעבודות שירות ועד ל-15 חודשים.,טיעוני המאשימה לעונש
15,SH-22-05-41375-481,"באשר לנסיבות שאינן קשורות בביצוע העבירה, הדגישה המאשימה שהנאשם ביצע את העבירה הראשונה משום שהתקשה לסרב לחברו וביצע את העבירה השנייה מתוך כך שנגרר אחר חברים.",טיעוני המאשימה לעונש
16,SH-22-05-41375-481,"על אף ששירות המבחן המליץ על עבודות שירות טענה המאשימה שבית המשפט העליון הדגיש שבאירועי ההתפרעות במצבע ""שומר חומות"" יש משמעות לאינטרס הציבורי אל מול נסיבות הנאשם.",טיעוני המאשימה לעונש
17,SH-22-05-41375-481,"הנאשם הודה, חסך זמן שיפוטי יקר ונעדר הרשעות קודמות להליך זה.",טיעוני המאשימה לעונש
18,SH-22-05-41375-481,"בנסיבות אלה ביקשה ב""כ המאשימה להטיל עונשים מצטברים ולמקם את עונשו של הנאשם ברף התחתון של המתחמים, בצירוף הטלת ענישה נלווית צופה פני עתיד.",טיעוני המאשימה לעונש
19,SH-22-05-41375-481,"ב""כ הנאשם ציין במסגרת טיעוניו שהאירועים המתוארים בכתב האישום התרחשו בחודש מאי 2021 ולכן לא חל בעניינו של הנאשם תיקון החוק לעניין עונש מינימאלי בעבירות נשק.","טיעוני ב""כ הנאשם לעונש"
20,SH-22-05-41375-481,"ב""כ הנאשם ביקש להתייחס לשני האירועים כאירוע אחד משום ששני האירועים היו באותה תקופה, בחודש מאי 2021 וכאשר בשניהם נגרר הנאשם אחר אותו אדם שהיה גם הבעלים של הנשק.","טיעוני ב""כ הנאשם לעונש"
21,SH-22-05-41375-481,עוד הופנה בית המשפט לנסיבות המתוארות בכתב האישום לפיהן אילו הנאשם סייע להחזקה בשעה אחת בלבד עד שהוחזר הנשק לבעליו.,"טיעוני ב""כ הנאשם לעונש"
22,SH-22-05-41375-481,"הנאשם נעצר מאחורי סורג ובריח מתאריך 10/4/22 עד לתאריך 26/7/22, שלאחריו עבר למעצר בפיקוח אלקטרוני עד לתאריך 28/1/23.","טיעוני ב""כ הנאשם לעונש"
23,SH-22-05-41375-481,בתום תקופת הפיקוח האלקטרוני הנאשם הורחק מכפר זלפה לביתה של אחותו שם נמצא במעצר בית חלקי לתקופה של 4 חודשים ללא כל הפרה של תנאי מעצרו.,"טיעוני ב""כ הנאשם לעונש"
24,SH-22-05-41375-481,"יתירה מזאת, גם כאשר אביו נפטר ממחלת הסרטן בחודש אפריל 2023, הנאשם לא הפר את תנאי המעצר ולא הלך לבקרו, אלא באישור בית המשפט.","טיעוני ב""כ הנאשם לעונש"
25,SH-22-05-41375-481,"באשר לנסיבות הנאשם הודגש שהנאשם ללא עבר פלילי, סטודנט שגם לימד סטודנטים אחרים במכללה וסובל מבעיות רפואיות (נ/1).","טיעוני ב""כ הנאשם לעונש"
26,SH-22-05-41375-481,הנאשם הודה בהזדמנות הראשונה והביע חרטה על מעשיו.,"טיעוני ב""כ הנאשם לעונש"
27,SH-22-05-41375-481,"לאור האמור ובהתאם להמלצת שירות המבחן, ביקש ב""כ הנאשם מבית המשפט להטיל על הנאשם עונש מאסר בפועל בעבודות שירות.","טיעוני ב""כ הנאשם לעונש"
28,SH-22-05-41375-481,הנאשם ביקש לומר את דברו ואמר שהיה מצטיין בלימודיו האקדמאיים ותמך ועזר לסטודנטים נוספים.,"טיעוני ב""כ הנאשם לעונש"
29,SH-22-05-41375-481,"לדבריו, מעשיו כפי שתוארו בכתב האישום המתוקן היו טעות והוא למד מכך.","טיעוני ב""כ הנאשם לעונש"
30,SH-22-05-41375-481,"תיקון 113 לחוק העונשין, עיגן את הבניית שיקול הדעת השיפוטי והעניק מעמד בכורה לעיקרון ההלימה, היינו קיומו של יחס הולם בין חומרת מעשי העבירה, בנסיבותיו ומידת אשמו של הנאשם ובין סוג ומידת העונש המוטל עליו.",דיון והכרעה
31,SH-22-05-41375-481,"בהתאם לתיקון לחוק, על בית המשפט לקבוע את מתחם העונש ההולם למעשה העבירות שביצע הנאשם.",דיון והכרעה
32,SH-22-05-41375-481,"לשם כך יתחשב בית המשפט בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה המפורטות בסעיף 40ט' לחוק העונשין.",דיון והכרעה
33,SH-22-05-41375-481,"לכשייקבע מתחם הענישה, יקבע בית המשפט את העונש המתאים, בתוך המתחם, אשר יוטל על הנאשם וזאת בהתחשב בנסיבות שאינן קשורות בביצוע העבירה המפורטות בסעיף 40יא' לחוק.",דיון והכרעה
34,SH-22-05-41375-481,בית המשפט רשאי לחרוג ממתחם העונש ההולם בשל שיקולי שיקום או הגנה על שלום הציבור לפי סעיפים 40ד' ו40 ה' לחוק.,דיון והכרעה
35,SH-22-05-41375-481,קביעת מתחם העונש ההולם – נסיבות הקשורות לאירוע,דיון והכרעה
36,SH-22-05-41375-481,אין צורך להכביר מילים בדבר חומרת העבירה של החזקת נשק.,דיון והכרעה
37,SH-22-05-41375-481,"הנאשם במעשיו פגע בערכים חברתיים של שלום הציבור ובטחונו, הגנה על חיי אדם ועל הסדר הציבורי הואיל ונשק המוחזק שלא כדין עלול להביא לפגיעה בשלטון החוק ובנושאי שלטון החוק המבצעים את תפקידם.",דיון והכרעה
38,SH-22-05-41375-481,"דברים אלה יפים גם ביחס לעבירה בה הורשע הנאשם בהליך זה שלפני, דהיינו, סיוע להחזקת נשק.",דיון והכרעה
39,SH-22-05-41375-481,"פסיקת בתי המשפט, במיוחד בשנים האחרונות, מחמירה מאוד בעבירה של החזקת נשק שלא כדין נוכח התופעה החמורה והמסוכנת של החזקת נשק בידיים שאינן מורשות לכך.",דיון והכרעה
40,SH-22-05-41375-481,"החזקת נשק שלא כדין יש בה כדי להוביל, ואכן מובילה בפועל, למקרים חמורים של שימוש מסוכן בנשק, בין אם משום שהנשק מגיע לידיים עברייניות, בין אם הנשק מגיע לידי מי שמנסים לפגוע בביטחונם ובשלומם של תושבי המדינה ובין אם מחמת שנגרמות תאונות כתוצאה מהשימוש בנשק.",דיון והכרעה
41,SH-22-05-41375-481,"ביהמ""ש העליון חזר והזכיר רק לאחרונה:",דיון והכרעה
42,SH-22-05-41375-481,"מגמת ההחמרה קיבלה ביטוי בפסיקתו של ביהמ""ש העליון באשר לכל עבירות הנשק לרבות העבירות בהן עסקינן:",דיון והכרעה
43,SH-22-05-41375-481,"כאמור, בתי המשפט בכלל ובית המשפט העליון בראשם, קבעו מדיניות ענישה מחמירה ביחס לכל מי שעובר עבירות בנשק.",דיון והכרעה
44,SH-22-05-41375-481,מדיניות מחמירה זו הינה פועל יוצא של ריבוי המקרים שבהם נעשה שימוש בנשק המוחזק שלא כחוק המסכן חיי אדם.,דיון והכרעה
45,SH-22-05-41375-481,"לאחרונה, אנו עדים לקריאות של בתי המשפט בכל הערכאות, להעלות את רף הענישה בעבירות הנשק לסוגיהן.",דיון והכרעה
46,SH-22-05-41375-481,"ומן הכלל אל הפרט, סקירת מדיניות הענישה הנהוגה בעבירת החזקת נשק מלמדת על טווח ענישה רחב התלוי לרוב בנסיבותיו של כל מקרה ומקרה:",דיון והכרעה
47,SH-22-05-41375-481,"במכלול הנסיבות, אני סבור כי העונש שהושת על המבקשים אף מקל עמם ואין בו כדי לבטא את החומרה שיש בהחזקת כלי הנשק המאולתרים.",דיון והכרעה
48,SH-22-05-41375-481,"בהתאם לאמור, מדיניות הענישה צריכה לשקף את חומרת העבירה, את הסיכון הגלום בה ורק ענישה מחמירה יהיה בה כדי לשנות את המאזן ואת הכדאיות של מי ששוקל לעבור עבירות אלה גם אם מדובר באדם נורמטיבי.",דיון והכרעה
49,SH-22-05-41375-481,"בענייננו, הנאשם סייע בהחזקת נשק – רוס""ר מסוג M-16 שהנו כלי שמסוגל לירות כדור או קלע ובכוחו להמית אדם, כך שהנזק הטמון בו רב לאין ערוך.",דיון והכרעה
50,SH-22-05-41375-481,"אמנם, בסופו של יום לא נעשה שימוש בנשק, עם זאת לא ניתן להתעלם מהפגיעות הפוטנציאליות שהיו עלולות להתרחש.",דיון והכרעה
51,SH-22-05-41375-481,"בקביעת מתחם העונש ההולם, יש לקחת בחשבון לצד הנסיבות אשר אוזכרו בפסיקה האמורה לעיל את נסיבותיו המיוחדות והייחודיות של מקרה זה אשר משקפות אירוע נקודתי, רגעי, המתבטא בסיוע להחזקת נשק לזמן קצר.",דיון והכרעה
52,SH-22-05-41375-481,"במהלך הימים שקדמו לאירועים בכתב האישום, הייתה האוכלוסייה האזרחית במדינת ישראל נתונה תחת מתקפה של מאות רקטות.",דיון והכרעה
53,SH-22-05-41375-481,"בה בעת, כך מתואר בכתב האישום, התעורר גל של הפרות סדר והתפרעויות אלימות ברחבי הארץ על רקע לאומני-גזעני שכלל תקיפות כלפי כוחות המשטרה והביטחון, וכן כלפי אזרחים יהודים וערבים.",דיון והכרעה
54,SH-22-05-41375-481,"בניגוד לנאשם שבפניי, שהורשע בסיוע להחזקה ובהתפרעות והפרעה לשוטר אחת, הרי שחברו אחריו נגרר הורשע בשלושה מקרים שונים, בהחזקת הנשק ובשימוש בו ושירות המבחן הגיש תסקיר שלילי בעניינו.",דיון והכרעה
55,SH-22-05-41375-481,"לאור האמור, נגזרו על הנאשם 32 חודשי מאסר בפועל לצד ענישה נלווית.",דיון והכרעה
56,SH-22-05-41375-481,"לאור האמור לעיל אני קובע שמתחם העונש ההולם למעשי העבירות שביצע הנאשם בהליך זה שלפני, בהתחשב בעובדות שהסיוע כאמור היה נקודתי וקצר ושלא צוין שיידוי האבנים על ידי הנאשם גרר נזק גוף או רכוש או נעשה בקרבה מיוחדת לשוטרים, נע בין 8 חודשי מאסר שירוצו בעבודות שירות ועד ל – 20 חודשי מאסר בפועל, לצד ענישה נלווית.",דיון והכרעה
57,SH-22-05-41375-481,קביעת העונש ההולם בתוך המתחם - נסיבות שאינן קשורות בביצוע העבירות,דיון והכרעה
58,SH-22-05-41375-481,"הנאשם הודה בעבירות המיוחסות לו בכתב האישום המתוקן, חסך זמן שיפוטי יקר, ואין לחובתו הרשעות קודמות.",דיון והכרעה
59,SH-22-05-41375-481,"מדובר בנאשם יליד שנת 2000, צעיר שסיים מסלול לימודים כהנדסאי תוכנה וסייע לסטודנטים אחרים במסגרת לימודיו.",דיון והכרעה
60,SH-22-05-41375-481,"בתסקיר שהוגש בעניינו, מתואר הנאשם כצעיר אשר פעל באופן אימפולסיבי לצורך ריצוי סביבתו אך הוא איננו בעל דפוסי אישיות עבריינים, בעל מערכות תמיכה משמעותיות בסביבתו המתפקד ומנהל אורח חיים נורמטיבי.",דיון והכרעה
61,SH-22-05-41375-481,עוד צוין שקיים סיכון נמוך וברמת חומרה נמוכה לחזרה על התנהגות אלימה מצדו בעתיד ולכן הומלץ על ענישה מרתיעה בדמות מאסר בעבודות שירות וענישה צופה פני עתיד.,דיון והכרעה
62,SH-22-05-41375-481,"עוד שקלתי את נסיבות חייו כפי שהוצגו בתסקיר, את העובדה כי אביו נפטר ממחלת הסרטן, אמו עקרת בית ובבית הנאשם מתגורר עם שלושה אחים נוספים כמו גם למצבו הרפואי של הנאשם (נ/1).",דיון והכרעה
63,SH-22-05-41375-481,"בנוסף, הנאשם היה עצור מאחורי סורג ובריח למשך שלושה וחצי חודשים (אותם יש לנכות מהעונש שייגזר) ובפיקוח אלקטרוני משך 6 חודשים נוספים ומעצר בית לילי משך 4 חודשים נוספים.",דיון והכרעה
64,SH-22-05-41375-481,תקופה ארוכה זו אין לנכון אך יש להתחשב בה בעת מיקומו של הנאשם בתוך המתחם.,דיון והכרעה
65,SH-22-05-41375-481,"לאור האמור ואף בהמשך לעתירת המאשימה למקם את הנאשם בשליש התחתון של מתחם העונש ההולם, מצאתי לנכון למקם את הנאשם ברף התחתון של המתחם ולגזור על הנאשם את העונשים הבאים:",דיון והכרעה
66,SH-22-05-41375-481,"מאסר בפועל למשך 9 חודשים שירוצו בעבודות שירות בעמותת ""מדור לדור"" בעפולה וזאת החל מתאריך 11/10/23.",דיון והכרעה
67,SH-22-05-41375-481,הנאשם יתייצב לתחילת ריצוי עבודות השירות במועד זה בשעה 08:00 במשרדי הממונה על עבודות השירות – יחידת ברקאי שלוחת צפון מתחם כלא מגידו וזאת לצורך קליטתו.,דיון והכרעה
68,SH-22-05-41375-481,"מתקופה זו יש לנכות את תקופת המעצר בה שהה הנאשם מאחורי סורג ובריח בלבד על פי נתוני ותחשיבי שב""ס (אין לנכות מתקופה זו את תקופת המעצר בפיקוח האזוק האלקטרוני).",דיון והכרעה
69,SH-22-05-41375-481,"מאסר על תנאי לתקופה של 7 חודשים למשך 3 שנים והתנאי הוא שהנאשם לא יעבור בפרק זמן זה, על העבירות בהן הורשע בהליך זה או על כל עבירה מסוג פשע.",דיון והכרעה
70,SH-22-05-41375-481,"קנס בסך 4,000 ₪.",דיון והכרעה
71,SH-22-05-41375-481,"סכום הקנס יקוזז מסכום הפקדון אשר הופקד בתיק מת 41441-05-22 והיתרה, בהעדר החלטה אחרת לסתור ובכפוף להוראות כל דין תוחזר למפקיד.",דיון והכרעה
72,SH-22-05-41375-481,ניתן בזה צו להשמדת מוצגים ובאשר לתפוסים של הנאשם הרי שיש להחזירם לנאשם עד ולא יאוחר מיום 27.9.23 וזאת בהעדר סיבה מוצדקת להמשך תפיסתם לאחר מועד זה.,דיון והכרעה
73,SH-22-05-41375-481,"למען הסר ספק, הוסבר לנאשם כי במידה ולא יקיים את תנאי העסקה כדין, ניתן יהיה להגיש בקשה להפקעת עבודות השירות ובמקרה שכזה עניינו של הנאשם יוחזר לביהמ""ש לצורך מתן גזר דין חדש לרבות האפשרות של ריצוי יתרת התקופה מאחורי סורג ובריח.",דיון והכרעה
74,SH-22-05-41375-481,54678313זכות ערעור לבית המשפט המחוזי בחיפה  תוך 45 ימים מהיום.,דיון והכרעה
75,SH-22-05-41375-481,"ניתן היום,  כ""ח אלול תשפ""ג, 14 ספטמבר 2023, בהעדר הצדדים.",דיון והכרעה
