,verdict,text,part
0,ME-15-08-41886-56,באמצעות פרקליטות מחוז ירושלים (פלילי),בפני כבוד השופט הבכיר אמנון כהן
1,ME-15-08-41886-56,"ע""י ב""כ עו""ד דקלה לוי",בפני כבוד השופט הבכיר אמנון כהן
2,ME-15-08-41886-56,"ע""י ב""כ עו""ד מחמוד רבאח",נגד
3,ME-15-08-41886-56,"חוק העונשין, תשל""ז-1977: סע'  40ב, 40ד, 40ט(א), 40ט(א)(1), 40ט(א)(2), 40ט(א)(3), 40ט(א)(4), 40ט(א)(5), 144(ב), 340א, 40יא, 40יא(1), 40יא(11), (2), 40יא(3), 40יא(4)",נגד
5,ME-15-08-41886-56,"הנאשם הורשע, לאחר שמיעת ראיות, בביצוע עבירה בנשק (נשיאת נשק שלא כדין), לפי סעיף 144(ב) רישא לחוק העונשין, התשל""ז-1977 (להלן – החוק) ועבירה של ירי מנשק חם באזור מגורים, לפי סעיף 340א לחוק.",גזר דין
6,ME-15-08-41886-56,"כפי שתואר בכתב האישום, ביום 13.8.15, בסמוך לשעה 14:00, הגיעו טכנאים מטעם חברת הטלפונים ""בזק"" לביתו של המתלונן בשכונת ואדי אל-ג'וז, כדי להתקין עמוד טלפון בסמוך לביתו.",גזר דין
7,ME-15-08-41886-56,"לאחר שהחלו עבודות החפירה, יצאה אמו של הנאשם מביתה הנמצא בסמוך, ושאלה לפשר החפירות.",גזר דין
8,ME-15-08-41886-56,"במקום התפתח ויכוח בין האם לבין המתלונן על חוקיות מעשי החפירה, כאשר האם טענה, כי חופרים בחלקת אדמה השייכת לה.",גזר דין
9,ME-15-08-41886-56,הוויכוח בין השניים התלהט והגיע לכדי אלימות פיזית בין השניים.,גזר דין
10,ME-15-08-41886-56,"תושבים מהשכונה שנכחו במקום הפרידו ביניהם, והמתלונן נכנס חזרה לביתו.",גזר דין
11,ME-15-08-41886-56,"בסמוך לכך, הגיע הנאשם ברכבו למקום, ירד מהרכב וירה מספר יריות אקדח באוויר, בכוונה להפחיד ולהטיל אימה על הנוכחים במקום, לרבות על המתלונן ומשפחתו.",גזר דין
12,ME-15-08-41886-56,"בטיעוניה לעונש, עמדה ב""כ המאשימה על הערך המוגן שנפגע בביצוע העבירה, והוא שלום הציבור וביטחונו.",גזר דין
13,ME-15-08-41886-56,"מבחינת נסיבות המקרה, הדגישה, כי הנאשם הגיע למקום באופן מתוכנן, לאחר ששמע מאחיו על הסכסוך ו""כשהוא יודע בדיוק מה הוא מתכוון לעשות"" (בע' 159 ש' 23).",גזר דין
14,ME-15-08-41886-56,"כן עמדה על הסיכון הרב שהיה טמון במעשה שביצע הנאשם, אשר היה עלול להסתיים בפגיעות בגוף ואף בנפש.",גזר דין
15,ME-15-08-41886-56,"בהציגה פסקי דין התומכים בעמדתה, ביקשה ב""כ המאשימה לקבוע מתחם ענישה שנע בין 24 ל-54 חודש מאסר בפועל.",גזר דין
16,ME-15-08-41886-56,"בהקשר זה, הגישה גם את הנחיית פרקליט המדינה מס' 9.16 בדבר מדיניות הענישה בעבירות נשק ומטעני חבלה, והצורך להחמיר בעבירות מסוג זה (במוצג ת/2).",גזר דין
17,ME-15-08-41886-56,"מעבר לכך, הגישה ב""כ המאשימה את גיליון הרשעותיו הקודמות של הנאשם (במוצג ת/1), ממנו עולה, כי ביום 12.3.06 הורשע הנאשם בהסעת שוהה שלא כדין והוטלו עליו עבודות שירות למשך 30 יום.",גזר דין
18,ME-15-08-41886-56,"ביום 26.6.94 הורשע הנאשם בבית משפט לנוער, בניסיון לתקיפת שוטר, והוטל עליו מאסר על תנאי.",גזר דין
19,ME-15-08-41886-56,"בהינתן האמור, ביקשה ב""כ המאשימה למקם את הנאשם בשליש התחתון של המתחם ""אבל לא בקצה"", ולהטיל עליו 30 חודשי מאסר בפועל, מאסר על תנאי וקנס (בע' 160 ש' 30-31 לפרוטוקול).",גזר דין
20,ME-15-08-41886-56,"ב""כ הנאשם ביקש ליתן משקל לכך שהאירוע התרחש על רקע סכסוך בין המשפחות, ובמהלך האירוע הותקפה אמו של הנאשם.",גזר דין
21,ME-15-08-41886-56,"בפרט, הפנה לכך, שבזמן שהשוטרים שהו בביתו של הנאשם, משפחתו של המתלונן יידתה לעברם אבנים וחפצים, והשוטרים אף נאלצו לירות בתגובה רימוני הלם.",גזר דין
22,ME-15-08-41886-56,"בנוסף, ביקש ב""כ הנאשם להתחשב בתקופת מעצרו של הנאשם (כחודש ושבוע), ובעובדה, שביום 21.9.15 שוחרר למעצר בית במפעל בשדרות, כאשר הנאשם היה רשאי לעבוד במפעל ובשאר הזמן שהה במפעל במעצר בית מלא.",גזר דין
23,ME-15-08-41886-56,"ביום 1.11.15 התאפשר לנאשם לחזור לירושלים, אך לא הותר לו לחזור לביתו בוואדי ג'וז והוא נאלץ לשכור בית אחר, בו הוא שוהה עד היום בתנאי מעצר בית לילי.",גזר דין
24,ME-15-08-41886-56,"בהתייחסו לעברו הפלילי של הנאשם, הדגיש ב""כ הנאשם את העובדה, שחלפו 24 שנים מאז הרשעתו הראשונה של הנאשם ו- 11 שנים מההרשעה השנייה (שאינה בעבירת אלימות אלא בהסעת שב""ח).",גזר דין
25,ME-15-08-41886-56,"בהינתן האמור, טען, כי אין ליתן לעברו הפלילי של הנאשם משקל בגזירת העונש.",גזר דין
26,ME-15-08-41886-56,"ב""כ הנאשם טען, כי מתחם הענישה הראוי בנסיבות המקרה נע בין 6 חודשי עבודות שירות עד ל-7 חודשי מאסר, וביקש להסתפק בעונש של 6 חודשי עבודות שירות.",גזר דין
27,ME-15-08-41886-56,"בהמשך לכך, בסוף טיעוני ההגנה, ביקש הנאשם מבית המשפט להתחשב בכך שלא התאפשר לו לחזור לביתו עד היום והוא משלם מידי חודש 2,000 ₪ שכר דירה.",גזר דין
28,ME-15-08-41886-56,"כן טען, כי אינו יכול לעבוד בכל משרה, שכן מעסיקים רבים מבקשים ממנו תעודת יושר, ולאחר מכן, מסרבים להעסיקו.",גזר דין
29,ME-15-08-41886-56,"במלאכת גזירת הדין, נצעד לפי המתווה המנחה שנקבע בתיקון 113 לחוק העונשין, בו העמיד המחוקק כעקרון על בגזירת העונש את עקרון ההלימה, המבטא את ""עקרון הגמול"": ""העיקרון המנחה בענישה הוא קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו"" (ר' בסעיף 40ב לחוק).",גזר דין
30,ME-15-08-41886-56,הערכים המוגנים ומידת הפגיעה בהם,גזר דין
31,ME-15-08-41886-56,"במקרה דנן, מידת הפגיעה בערכים המוגנים הינה גבוהה.",גזר דין
32,ME-15-08-41886-56,"אמנם, הירי היה באוויר, על מנת להרתיע ולהפחיד ולא כדי לפגוע.",גזר דין
33,ME-15-08-41886-56,"ואולם, עדיין, בהינתן שהנאשם עשה כן באזור מגורים בסביבת קהל רב, ברור, כי הירי טמן בחובו סכנה ממשית לפגיעה בגוף ובנפש.",גזר דין
34,ME-15-08-41886-56,"כפי שציין העד ג'מאל סעידה, ""אם זה לעבר קיר, יכול להיות שהרסיסים יפגעו באיזה עין של מישהו או בפנים שלו ...",גזר דין
35,ME-15-08-41886-56,"הוא ירה באוויר אבל הבית שלנו, הבית של משפחת אל סיידי יותר גבוה, יענו יש שלוש קומות"" (בע' 12 ש' 10-18 לתמלול הודעתו).",גזר דין
36,ME-15-08-41886-56,"לבסוף, לא למותר לציין, כי הנשק אשר שימש את הנאשם לא אותר עד היום.",גזר דין
37,ME-15-08-41886-56,"במסגרת טיעוניהם לעונש, כל צד הציג בפניי פסיקה התומכת, לשיטתו, בעונש לו הוא טוען.",גזר דין
38,ME-15-08-41886-56,"אזכיר, כי במקרה דנן, הירי היה לאוויר, לא נגרם נזק בפועל ונמצאו בזירת האירוע ארבעה תרמילי כדורים.",גזר דין
39,ME-15-08-41886-56,הנסיבות הקשורות בביצוע העבירה (סעיף 40ט(א) לחוק),גזר דין
40,ME-15-08-41886-56,"בהמשך לכך, גם עת עסקינן בנזק שהיה צפוי להיגרם מביצוע העבירה (סעיף 40ט(א)(3) לחוק), אני מוצא, כי העובדה שהירי היה לאוויר מעמעמת רק במידת מה את פוטנציאל הסכנה שהיה טמון במעשה הירי, שכן גם ירי מסוג זה, עלול להוביל לתוצאה חמורה.",גזר דין
41,ME-15-08-41886-56,"זאת במיוחד בהינתן שדובר בירי בלב שכונת מגורים, בזמן שהמון רב נכח במקום.",גזר דין
42,ME-15-08-41886-56,"כידוע, כבר היו דברים מעולם ואנשים חפים מפשע נפגעו מירי באזור מגורים.",גזר דין
43,ME-15-08-41886-56,"בנוסף, וכאמור לעיל, השימוש בכלי נשק חם טמן בחובו גם סיכון להסלמת הסכסוך בין המשפחות, ובעקבות זאת, לפגיעות בגוף ובנפש.",גזר דין
44,ME-15-08-41886-56,"בצד אלה, יש לזכור, כי בפועל, לא נגרם נזק ממעשי הנאשם (סעיף 40ט(א)(4) לחוק).",גזר דין
45,ME-15-08-41886-56,"כאמור, ב""כ המאשימה ביקשה לקבוע מתחם ענישה שנע בין 24 ל-54 חודש מאסר בפועל, וב""כ הנאשם, לעומתה, טען, כי יש לקבוע מתחם שנע בין 6 חודשי עבודות שירות עד ל-7 חודשי מאסר.",גזר דין
46,ME-15-08-41886-56,"בשים לב לכל הפרמטרים שמניתי לעיל, אני מוצא לקבוע מתחם שנע בין 12 ל-36 חודשי מאסר.",גזר דין
47,ME-15-08-41886-56,"למען הסדר הטוב, אציין, כי בנסיבות המקרה לא מתקיימים שיקולים המצדיקים חריגה לקולא ממתחם העונש, כאמור בסעיף 40ד לחוק.",גזר דין
48,ME-15-08-41886-56,נסיבות שאינן קשורות בביצוע העבירה (סעיף 40יא לחוק),גזר דין
49,ME-15-08-41886-56,"הנאשם בן 39, נשוי, ללא ילדים.",גזר דין
50,ME-15-08-41886-56,"אשר לפגיעה של העונש בנאשם ובמשפחתו (סעיפים 40יא(1) ו-(2) לחוק), ברי, כי טיבו של כל עונש, שהוא פוגע בנאשם ולא התרשמתי, כי הפגיעה הצפויה הינה חריגה.",גזר דין
51,ME-15-08-41886-56,"בנוסף, ישנה העובדה, שהנאשם לא נטל אחריות על מעשיו (סעיף 40יא(4) לחוק) והוא עומד על טענתו, כי כלל לא נשא נשק ולא ירה בנשק במהלך האירוע.",גזר דין
52,ME-15-08-41886-56,"גם מבחינת מאמציו של הנאשם לחזור למוטב, אין להתעלם מהרושם שעלה במהלך המשפט, כי מדובר במשפחה ""בעייתית"" ובולט היה החשש של עדי הראיה להעיד נגד הנאשם בבית המשפט ולהתעמת עמו במשטרה.",גזר דין
53,ME-15-08-41886-56,"בצד זאת, מבחינת הנזקים שנגרמו לנאשם מביצוע העבירה ומהרשעתו (סעיף 40יא(3) לחוק), נתתי דעתי לדבריו של הנאשם, כי לא התאפשר לו לחזור לביתו עד היום, והוא נאלץ לשכור דירה בסך 2,000 ₪ לחודש, ""ואני ואשתי לא נפגשים תמיד בגלל שאנחנו גרים בחדר אחד והיא לא מתאימה לחיים שלנו"" (בע' 163 ש' 12-13).",גזר דין
54,ME-15-08-41886-56,"בהקשר זה, יצוין, כי הנאשם נעצר ביום 13.8.15 ומיום 21.9.15 הוא נמצא במעצר בית (כאשר הותר לו לצאת לעבוד).",גזר דין
55,ME-15-08-41886-56,"כן התחשבתי בעובדה, שאמנם לנאשם עבר פלילי (בסעיף 40יא(11) לחוק), אך חלפו 24 שנים מאז הרשעתו הראשונה ו- 11 שנים מההרשעה השנייה (שאינה בעבירת אלימות אלא בהסעת שב""ח).",גזר דין
56,ME-15-08-41886-56,"אשר על כן, לאחר שנתתי את דעתי למכלול השיקולים, אני מוצא להטיל על הנאשם את העונשים הבאים:",גזר דין
57,ME-15-08-41886-56,"מאסר בפועל של 18 חודשים, בניכוי ימי מעצרו (מיום 13.8.15 עד ליום 21.9.15).",גזר דין
58,ME-15-08-41886-56,"מאסר על תנאי למשך 12 חודש, ואולם, הנאשם לא יישא בעונש זה אלא אם כן יעבור תוך תקופה של שנתיים מיום שחרורו עבירה בנשק ויורשע עליה.",גזר דין
59,ME-15-08-41886-56,"הנאשם יתייצב לריצוי עונש המאסר בימ""ר ניצן אזור התעשייה הצפוני, רמלה, ביום 1.5.17 בשעה 09:00, כשברשותו תעודת זהות או דרכון.",גזר דין
60,ME-15-08-41886-56,"על הנידון לתאם את הכניסה למאסר, כולל האפשרות למיון מוקדם, עם ענף אבחון ומיון של שב""ס, טלפונים: 08-9787377, 08-9787336.",גזר דין
61,ME-15-08-41886-56,54678313הצדדים רשאים לערער על פסק הדין בפני בית המשפט העליון תוך 45 יום מהיום.,גזר דין
62,ME-15-08-41886-56,"ניתן היום, י""ז אדר תשע""ז, 15 מרץ 2017, בפומבי.",גזר דין
