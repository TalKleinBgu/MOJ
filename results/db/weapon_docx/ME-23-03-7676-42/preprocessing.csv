,verdict,text,part
0,ME-23-03-7676-42,נגד,מדינת ישראל 
2,ME-23-03-7676-42,מוסטפא ג'בארין (עציר),הנאשמים
3,ME-23-03-7676-42,מונתצר יוסף (עציר),הנאשמים
4,ME-23-03-7676-42,"בשם המאשימה: עו""ד יוסי גימפל מפרקליטות מחוז חיפה (פלילי)",הנאשמים
5,ME-23-03-7676-42,"בשם נאשם 2: עו""ד מוחמד מסארווה",הנאשמים
6,ME-23-03-7676-42,"חוק העונשין, תשל""ז-1977: סע'  144(ב), 144(ב2), (ג1), 144(ז), 355(ב)",הנאשמים
7,ME-23-03-7676-42,"הנאשם הורשע על פי הודאתו במסגרת הסדר שלא כלל הסכמה אודות העונש בביצוע עבירות של סחר בנשק, לפי סעיפים 144(ב2) + (ג1) לחוק העונשין, תשל""ז-1977 (להלן: ""חוק העונשין""); וכן בביצוע עבירות בנשק (נשיאה והובלה) לפי סעיף 144(ב) לחוק העונשין (3 עבירות), וזאת במסגרת האישום הראשון בכתב האישום המתוקן.",גזר דין
8,ME-23-03-7676-42,"לפי האמור בחלק הכללי של כתב האישום, נאשם 1 ומוסטפא מחאג'נה הם קרובי משפחה, ונאשם 2 הוא תושב הרשות שהיה בעל אישור כניסה לישראל.",גזר דין
9,ME-23-03-7676-42,"בהתאם למתואר באישום הראשון, במהלך חודש ספטמבר 2022 פגש נאשם 2 את נאשם 1 באום אל פחם וביקש לרכוש ממנו תחמושת לרובה סער מסוג M-16 (להלן: ""הכדורים""), ונאשם 1 הסכים.",גזר דין
10,ME-23-03-7676-42,"בהמשך לכך, נאשם 1 פנה למוסטפא והשניים סיכמו למכור לנאשם 2 1,000 כדורים תמורת 9,000 ₪ כשמתוך סכום זה יקבל נאשם 1 סך של 2,000 ₪.",גזר דין
11,ME-23-03-7676-42,"לאחר שנאשם 1 עדכן את נאשם 2 בפרטי העיסקה, הגיע מוסטפא לביתו של נאשם 1 כשהוא נושא ומוביל, בצוותא חדא עם נאשם 1, ארגז ובו 1,000 כדורים בקוטר 5.56 מ""מ.",גזר דין
12,ME-23-03-7676-42,נאשם 1 החביא את הארגז בחורשה סמוכה לביתו ועדכן בכך את נאשם 2.,גזר דין
13,ME-23-03-7676-42,"יומיים לאחר מכן, הגיע נאשם 2 סמוך לביתו של נאשם 1, שם נאשם 1 העביר את הכדורים לתיק גב אותו מסר לנאשם 2, ובתמורה נאשם 2 מסר לידיו 9,000 ₪ ועזב את המקום כשהוא נושא ומוביל את התיק עם התחמושת.",גזר דין
14,ME-23-03-7676-42,"בהמשך לכך, נאשם 1 העביר למוסטפא את חלקו בעסקה בסך 7,000 ₪.",גזר דין
15,ME-23-03-7676-42,"מספר ימים לאחר מכן, התקשר נאשם 2 לנאשם 1 וביקש ממנו ארגז תחמושת נוסף ונאשם 1 הסכים.",גזר דין
16,ME-23-03-7676-42,"נאשם 1 פנה למוסטפא והשניים סיכמו שימכרו יחדיו לנאשם 2 1,000 כדורים נוספים תמורת 9,000 ₪, כאשר גם מתוך סכום זה יקבל נאשם 1 סך של 2,000 ₪.",גזר דין
17,ME-23-03-7676-42,בהמשך לכך נאשם 1 עדכן את נאשם 2 בפרטי העסקה.,גזר דין
18,ME-23-03-7676-42,"זמן קצר לאחר מכן הגיע מוסטפא לביתו של נאשם 1 כשהוא נושא ומוביל, בצוותא חדא עם נאשם 1, ארגז ובו 1,000 כדורים בקוטר 5.56 מ""מ.",גזר דין
19,ME-23-03-7676-42,"בהמשך הגיע נאשם 2 בסמוך לביתו של נאשם 1, שם העביר נאשם 1 את הכדורים מהארגז לתיק גב ומסר את התיק לנאשם 2.",גזר דין
20,ME-23-03-7676-42,"בתמורה נאשם 2 העבר לידי נאשם 1 9,000 ₪ במזומן ועזב את המקום כשהוא נושא ומוביל את התיק עם התחמושת.",גזר דין
21,ME-23-03-7676-42,"לאחר מכן נאשם 1 העביר למוסטפא 7,000 ₪ עבור חלקו בעסקה.",גזר דין
22,ME-23-03-7676-42,"מספר ימים לאחר מכן, התקשר נאשם 2 לנאשם 1 וביקש ממנו ארבעה ארגזי תחמושת נוספים ונאשם 1 הסכים.",גזר דין
23,ME-23-03-7676-42,"נאשם 1 פנה למוסטפא אשר אמר שהוא יכול להשיג שני ארגזי תחמושת בלבד וסוכם בניהם כי ימכרו לנאשם 2 2,000 כדורים לרובה תמורת 18,000 ₪, כשמתוך הסכום נאשם 1 יקבל לידיו 4,000 ₪ עבור חלקו בעסקה.",גזר דין
24,ME-23-03-7676-42,"נאשם 1 עדכן את נאשם 2 בפרטי העסקה ובהמשך לכך הגיע מוסטפא לביתו של נאשם 1 כשהוא נושא ומוביל, בצוותא חדא עם נאשם 1, שני ארגזים המכילים 2,000 כדורים בקוטר 5.56 מ""מ.",גזר דין
25,ME-23-03-7676-42,"בהמשך למתואר, הגיע נאשם 2 סמוך לביתו של נאשם 1, שם העביר נאשם 1 את הכדורים לתיק גב אותו מסר לנאשם 2.",גזר דין
26,ME-23-03-7676-42,"בשלב זה, בניגוד להסכם, הוציא נאשם 2 16,000 ₪ במזומן בלבד, ולאחר דין ודברים בין השניים הסכים נאשם 1 לקבל את הסכום, ונאשם 2 מסר לו את הכסף ועזב את המקום כשהוא נושא ומוביל את התיק עם הכדורים.",גזר דין
27,ME-23-03-7676-42,"בהמשך, נאשם 1 העביר לידיו מוסטפא 14,000 ₪ עבור חלקו בעסקה.",גזר דין
28,ME-23-03-7676-42,"בהמשך למתואר, מכר נאשם 2 את כל הכדורים שרכש (סה""כ 4,000 במספר) לאדם אחר שזהותו אינה ידועה למאשימה, ובתמורה קיבל 2,200 ₪.",גזר דין
29,ME-23-03-7676-42,"צוין כי נאשם 2 יליד 1994, ואין לחובתו הרשעות קודמות.",טיעוני המאשימה
30,ME-23-03-7676-42,"כמו כן, הוזכר שהוא מצוי במעצר מאז יום 15.2.2023.",טיעוני המאשימה
31,ME-23-03-7676-42,"נטען כי אומנם מדובר בשלוש עסקאות נשק שונות, אולם לנוכח זהות המעורבים, זהות השיטה, זהות התחמושת וסמיכות הזמנים בין העסקאות, מתקיים קשר הדוק בין האירועים ולכן יש לקבוע מתחם עונש הולם אחד בגין כל המעשים.",טיעוני המאשימה
32,ME-23-03-7676-42,"המאשימה עמדה על החומרה שבעבירות הנשק וצוין כי דרך כלל, אלמלא הייתה קיימת תופעה של החזקה בלתי חוקית בנשק לא היו מתבצעות עבירות אלימות באמצעות נשק.",טיעוני המאשימה
33,ME-23-03-7676-42,"נטען כי עבירות הנשק נועדו להגן על הערכים החברתיים המוגנים של שלום הציבור וביטחונו, על חיי אדם והרכוש.",טיעוני המאשימה
34,ME-23-03-7676-42,"נטען שמדובר בתופעה שהפכה למכת מדינה ושיש הצדקה להגיב בענישה מחמירה, והמאשימה הפנתה לפסיקה הדנה בחומרת עבירות הנשק ובמגמת ההחמרה בענישה.",טיעוני המאשימה
35,ME-23-03-7676-42,הוזכר שיש חשיבות בהענשת כל חוליה בשרשרת הפצת הנשק לצורך מיגור התופעה של החזקת הנשק.,טיעוני המאשימה
36,ME-23-03-7676-42,"המאשימה הוסיפה והתייחסה לנסיבות ביצוע העבירה, וטענה שלמעשים קדם תכנון מוקדם ושאין מדובר באירוע ספונטני או מעידה רגעית.",טיעוני המאשימה
37,ME-23-03-7676-42,"עוד נטען שחלקו של נאשם 2 בביצוע העבירה היה דומיננטי, כשהוא זה שיזם את הפנייה לנאשם 1, קיבל ממנו את הכדורים והעביר אותם לשטחים, שם מכר אותם לאחר שזהותו אינה ידועה.",טיעוני המאשימה
38,ME-23-03-7676-42,נטען שהעברת כמות כה גדולה של תחמושת לאחרים מהווה סכנה חמורה ביותר לביטחון הציבור והמדינה כשאין לדעת לאן התחמושת הגיעה ושניתן לעשות בה שימוש באירועים פליליים או ביטחוניים.,טיעוני המאשימה
39,ME-23-03-7676-42,עוד נטען שישנה חומרה יתרה בכך שנאשם 2 מכר את הכדורים בשטחי הרשות הפלסטינאית שם קיים סיכון רב יותר שיגיעו לידי ארגוני טרור או ישמשו לפעילות ביטחונית נגד אזרחים ישראלים או כוחות הביטחון.,טיעוני המאשימה
40,ME-23-03-7676-42,"כמו כן, הודגש כי נוכח העובדה שהתחמשות לא נתפסה אין לדעת היכן היא נמצאת ואיזה שימוש נעשה בה ולכן פוטנציאל הנזק הוא גבוה מאוד.",טיעוני המאשימה
41,ME-23-03-7676-42,נטען שלא ברור מהן הנסיבות שהובילו את נאשם 2 לבצע את העבירה אולם כך או אחרת אין למעשים הצדקה.,טיעוני המאשימה
42,ME-23-03-7676-42,"המאשימה הפנה, בין היתר, לפסיקה הבאה:",טיעוני המאשימה
43,ME-23-03-7676-42,הוזכר כי בתאריך 8.12.21 נכנס לתוקפו תיקון 140 לחוק העונשין הקובע כהוראת שעה עונש מזערי של רבע מהעונש הקבוע בחוק בגין עבירות בנשק.,טיעוני המאשימה
44,ME-23-03-7676-42,"צוין כי הואיל ונאשם 2 ביצע את העבירה בחודש ספטמבר 2022, התיקון חל לגביו ולכן בית המשפט מחויב להשית עליו את העונש המזערי הקבוע בחוק, 45 חודשי מאסר.",טיעוני המאשימה
45,ME-23-03-7676-42,"בהתייחס לנסיבות שאינן קשורות בביצוע העבירה, נטען כי נאשם 2 הודה וחסך זמן משפטי, אולם אין קרבה לסייג לאחריות פלילית.",טיעוני המאשימה
46,ME-23-03-7676-42,עוד צוין שאין מקום לסטייה מטעמי שיקום שכן נאשם 2 לא הצביע על כך שהשתקם או שקיים סיכוי ממשי לשיקומו.,טיעוני המאשימה
47,ME-23-03-7676-42,"כמו כן, הוזכר ששיקולי שיקום אינם חזות הכל ובצידם ניצבים שיקולי גמול והרתעה.",טיעוני המאשימה
48,ME-23-03-7676-42,"המאשימה ביקשה כי ייקבע מתחם עונש הולם אחד בגין שלוש העסקאות הנע בין 42-54 חודשי מאסר בפועל וביקשה שעונשו של נאשם 2 יקבע בחלקו התחתון של המתחם, לצד עונש מאסר על תנאי וקנס כספי.",טיעוני המאשימה
49,ME-23-03-7676-42,"נטען שנאשם 2 הודה בהזדמנות הראשונה בעובדות כתב האישום המתוקן, ונטען כי מעבר לחיסכון בזמן השיפוטי, המועד המוקדם בו ניתנה ההודאה מלמד על חרטה ולקיחת אחריות.",טיעוני ההגנה
50,ME-23-03-7676-42,נטען שנאשם 2 אף שיתף פעולה בחקירותיו.,טיעוני ההגנה
51,ME-23-03-7676-42,"נטען שהואיל ומדובר במי שהוא תושב הרשות הפלסטינאית אין אפשרות לבקש חריגה מטעמי שיקום, שכן בנסיבות אלה פנייה לשירות המבחן לא תועיל משום שלא ניתן להתוות במקרה זה מסלול שיקומי.",טיעוני ההגנה
52,ME-23-03-7676-42,"בדומה לטיעוני המאשימה, נטען שבהתאם לכללים שהותוו בהלכה בעניין ג'אבר, יש לראות בשלושת העיסקאות אירוע אחד ולקבוע מתחם ענישה אחד.",טיעוני ההגנה
53,ME-23-03-7676-42,"נטען כי הלב של כתב האישום הוא הסחר, בעוד הנשיאה וההובלה הן עבירות נלוות, כשנטען שמדובר בנשיאה והובלה למשך זמן קצר שהסתכמה בהעברת התחמושת לאדם אחר.",טיעוני ההגנה
54,ME-23-03-7676-42,"עוד צוין כי הגמול של נאשם 2 בעבור חלקו בעסקה היה 2,200 ₪ בלבד.",טיעוני ההגנה
55,ME-23-03-7676-42,"נטען שיש להבחין בין נשק רב שימושי לתחמושת, כשנטען שלפי הנחיית פרקליט המדינה הרלוונטית, החזקת תחמושת היא הנמוכה ביותר במדרג החומרה של עבירות אלה.",טיעוני ההגנה
56,ME-23-03-7676-42,"נטען שלפי עובדות האישום אין היכרות קודמת בין נאשם 2 לבין המעורבים ונטען שהוא ניצל באופן אקראי ""הזדמנות"" שנקראה בדרכו, תוך הפעלת שיקול דעת רגעי מוטעה.",טיעוני ההגנה
57,ME-23-03-7676-42,"נטען כי המעשים נחשפו באמצע חודש פברואר 2023, אולם דובר בעבירות מחודש ספטמבר 2022, כשבחמש החודשים שחלפו מאז נאשם 2 לא יצר קשר פעם נוספת עם נאשם 1 והמעורב הנוסף, ונטען שהוא חדל בעצמו מביצוע עבירות עוד עובר למעצרו.",טיעוני ההגנה
58,ME-23-03-7676-42,"נטען כי האירוע נחשף בעקבות האישום השני בכתב האישום, המופנה נגד נאשם 1 בלבד.",טיעוני ההגנה
59,ME-23-03-7676-42,"הסנגור הפנה, בין היתר, לפסיקה הבאה:",טיעוני ההגנה
60,ME-23-03-7676-42,"נטען כי נאשם 2 נשוי ולו תינוק קטן שנולד בזמן ששהה במעצר, וכן ילדה בת 3.",טיעוני ההגנה
61,ME-23-03-7676-42,נטען שהוא משמש כמפרנס יחידי למשפחתו.,טיעוני ההגנה
62,ME-23-03-7676-42,"הסנגור ביקש להסתפק בימי מעצרו של נאשם 2 ולחלופין להימנע מלמצות את חומרת הדין עימו, לקבוע רף מינימלי של מתחם ענישה ולמקם את עונשו בחלק התחתון.",טיעוני ההגנה
63,ME-23-03-7676-42,הנאשם הביע חרטה על מעשיו ואמר כי דובר במעשה רגעי שנבע ממצבו הכלכלי הקשה.,דברי הנאשם
64,ME-23-03-7676-42,"בנוסף, סיפר שהוא פועל בניין ושיש לו ילדים ומשפחה ושמעולם לא פגע באיש.",דברי הנאשם
65,ME-23-03-7676-42,במעשיו הנאשם פגע בערכים החברתיים המוגנים של שמירה על שלום הציבור ובטחונו.,דיון
66,ME-23-03-7676-42,"בנסיבות בהן דובר בשלוש עסקאות נשק נפרדות, בשים לב כי דובר בכמות משמעותית של תחמושת המשמשת נשק התקפי, מדובר בפגיעה במידה בינונית לכל הפחות.",דיון
67,ME-23-03-7676-42,"בבחינת נסיבות ביצוע העבירה שקלתי את העובדה כי מדובר במעשים מתוכננים, כאשר נאשם 2 הוא שיזם את הפנייה לנאשם 1 לצורך רכישת התחמושת.",דיון
68,ME-23-03-7676-42,"עוד שקלתי את סוג התחמושת וכמותה, ואת העובדה כי לא דובר במקרה בודד או נקודתי, אלא בשלוש עיסקאות שונות.",דיון
69,ME-23-03-7676-42,"בנוסף, מדובר בכמות משמעותית של תחמושת שהועברה לשטחי הרשות כאשר התחמושת לא נתפסה ועל כן מדובר במעשים שהנזק ופוטנציאל הנזק בצידם הוא רב.",דיון
70,ME-23-03-7676-42,הנאשם יכל להבין את הפסול במעשיו ולהימנע מעשייתם.,דיון
71,ME-23-03-7676-42,"יש לציין כי למרות שמדובר בשלוש עסקאות שונות, לנוכח סמיכות הזמנים, זהות המעורבים, הדמיון בין העסקאות והזהות בערכים החברתיים שנפגעו כתוצאה מהמעשים, יש הצדקה לקבוע מתחם עונש כולל אחד.",דיון
72,ME-23-03-7676-42,"בהתאם לאמור ולמדיניות הענישה הנוהגת כעולה מהפסיקה, מתחם העונש ההולם במקרה זה נע בין 20-50 חודשי מאסר.",דיון
73,ME-23-03-7676-42,"לצורך קביעת עונשו של נאשם 2 בתוך מתחם העונש ההולם, שקלתי את הודאתו והחיסכון בזמן שיפוטי, את מצבו המשפחתי ואת עברו הפלילי הנקי (אם כי יש לזכור כי מדובר בשלושה מקרים שונים).",דיון
74,ME-23-03-7676-42,במכלול הנתונים יש הצדקה למקם את העונש בחלק הנמוך של המתחם.,דיון
75,ME-23-03-7676-42,בהתאם לאמור אני מטיל ענישה כדלקמן:,דיון
76,ME-23-03-7676-42,"מאסר בפועל למשך 22 חודשים, בניכוי ימי מעצרו מיום 15.2.2023.",דיון
77,ME-23-03-7676-42,"מאסר על תנאי בן 23 חודשים למשך 3 שנים מיום שחרורו, שיופעל במידה ונאשם 2 יבצע עבירה מהעבירות בהן הורשע או עבירת אלימות מסוג פשע.",דיון
78,ME-23-03-7676-42,"קנס כספי בסך 5,000 ₪ שישולם תוך 30 ימים מיום שחרורו.",דיון
79,ME-23-03-7676-42,זכות ערעור בתוך 45 ימים.,דיון
80,ME-23-03-7676-42,"ניתן היום,  י""ב תשרי תשפ""ד, 27 ספטמבר 2023, בהעדר הצדדים.",דיון
