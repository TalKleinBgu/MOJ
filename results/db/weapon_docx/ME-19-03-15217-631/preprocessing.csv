,verdict,text,part
0,ME-19-03-15217-631,"תפ""ח 15217-03-19 מדינת ישראל נ' זוית (עציר)",בית המשפט המחוזי בתל אביב - יפו
1,ME-19-03-15217-631,"כב' השופט ר. בן-יוסף – אב""ד",לפני 
2,ME-19-03-15217-631,כב' השופט א.,לפני 
3,ME-19-03-15217-631,הימן,לפני 
4,ME-19-03-15217-631,כב' השופטת ש.,לפני 
5,ME-19-03-15217-631,זמיר,לפני 
11,ME-19-03-15217-631,"ע""י ב""כ עו""ד צחי הבדלי",מדינת ישראל 
12,ME-19-03-15217-631,"אוראל זוית (עציר) – הובא באמצעות שב""ס",הנאשם
13,ME-19-03-15217-631,"ע""י ב""כ עוה""ד משה אלון ודיאנה שומסקי",הנאשם
14,ME-19-03-15217-631,"חוק העונשין, תשל""ז-1977: סע'  20(ג)(2), 40ג(א), 77(א), 144, 144.א., 144.ב, 186, 186(א), 191, 192, 198, 244, 275, 287(ב), 298, 300(א)(2), 300(א)(3), 305, 305(1), 329(א)(1), 329(א)(2), 333, 335(א)(1), 368ב, 382א.(א), 402(ב), 40.יג, 448, ד, חS, א' לפרק ט', יCא",הנאשם
15,ME-19-03-15217-631,"פקודת סדר הדין הפלילי (מעצר וחיפוש) [נוסח חדש], תשכ""ט-1969: סע'  47(א)",הנאשם
16,ME-19-03-15217-631,"הנאשם יליד 1996 הורשע לאחר שמיעת ראיות בביצוען של עבירות הריגה על פי סעיף 198 לחוק העונשין, התשל""ז-1977 (להלן: ""חוק העונשין"" או ""החוק""), חבלה בכוונה מחמירה על פי סעיף 329(א)(2) לחוק העונשין, החזקת נשק ונשיאתו על פי סעיפים 144(א) ו-(ב) לחוק, שיבוש מהלכי משפט לפי סעיף 244 לחוק והחזקת סכין על פי סעיף 186(א) לחוק העונשין.",גזר דין
17,ME-19-03-15217-631,"נזכיר שכתב האישום ייחס לנאשם מלכתחילה עבירות של רצח לפי סעיף 300(א)(2) לחוק העונשין; ניסיון רצח על פי סעיף 305(1) לחוק; מהן זוכה, ותחתן הורשע בעבירות ההריגה והחבלה בכוונה מחמירה.",גזר דין
18,ME-19-03-15217-631,עוד יש לציין שהעבירות בוצעו ביום 14.02.19 טרם כניסתו לתוקף של תיקון 137 לחוק העונשין.,גזר דין
19,ME-19-03-15217-631,פרטי המעשים פורטו בהכרעת הדין שניתנה ביום 04.12.22.,גזר דין
20,ME-19-03-15217-631,"בקצירת האומר ייאמר במעמד הנוכחי, שעל רקע סכסוך בנוגע לחניית רכב בסמוך לעסקו של הנאשם, שהתרחש כ-25 דקות קודם לכן, בין הנאשם ואביו לבין סימון עזרא, הנאשם, באמצעות אקדח גנוב אותו החזיק ונשא ללא רשות כדין, הרג את המנוח יורי פודובני ז""ל בכך שירה למרכז גופו ירייה אחת באמצעות האקדח.",גזר דין
21,ME-19-03-15217-631,מיד לאחר מכן הנאשם בעט והכה במנוח בעודו מוטל על הקרקע וכעבור שניות ירה לעבר מרכז גופו של סימון עזרא ירייה שהחטיאה.,גזר דין
22,ME-19-03-15217-631,"בתחילת האירוע ירה הנאשם ירייה אחת נוספת באוויר, ובמהלך האירוע שלף גם סכין ממכנסיו ונופף בה ובתומו של האירוע ברח הנאשם מהמקום, הטמין את האקדח באדמה והשליך את הקפוצ'ון שלבש בפח אשפה.",גזר דין
23,ME-19-03-15217-631,"עוד נציין כי סימון עזרא שהוכה על ידי הנאשם ואביו בתחילת הפרשה, חזר כעבור כ-25 דקות לזירת האירוע עם תגבורת של שלושה אנשים נוספים, בהם המנוח, ויזם במקום אינטראקציה עם בני משפחת הנאשם, שהתפתחה לתגרה.",גזר דין
24,ME-19-03-15217-631,"כראיה לעונש הגישה התביעה את גיליון הרשעותיו של הנאשם אשר מחזיק הרשעה קודמת בעבירות אלימות של הפרעה לשוטר במילוי תפקידו (סעיף 275 לחוק העונשין); תגרה (סעיף 191 לחוק); ושימוש בכוח או באיומים, כדי למנוע מעצר (סעיף 47(א) לפקודת סדר הדין הפלילי (מעצר וחיפוש) [נוסח משולב] תשכ""ט-1969).",גזר דין
25,ME-19-03-15217-631,"ההגנה העידה לאופיו הטוב של הנאשם את הגב' ריקה שקד, ארוסתו, שגמרה את ההלל על תכונותיו הטובות: רגיש, אדיב, אוהב לעזור לזולת ותמיד נותן מעצמו, איש עבודה ואיש משפחה.",גזר דין
26,ME-19-03-15217-631,"כן עמדה הגב' שקד על קשייו של הנאשם הנובעים מייסורי המצפון, רגשי החרטה והכעס העצמי בשל כך שנטל חיי אדם.",גזר דין
27,ME-19-03-15217-631,עוד ביקשה ליתן לנאשם הזדמנות שנייה והוסיפה וביקשה את רחמי בית המשפט בגזירת עונשו.,גזר דין
28,ME-19-03-15217-631,"בטיעוני התביעה לעונש עמדה היא על נסיבות העבירה כפי שנקבעו בהכרעת הדין ועל הערכים המוגנים שנפגעו כתוצאה מהמעשים, בראשם ערך קדושת החיים.",גזר דין
29,ME-19-03-15217-631,"הנאשם, כך התביעה, בהתנהלותו עוד מתחילת האירועים, סכסוך החנייה, עובר להתנהלותו בקטטה ולבסוף בבריחתו מהזירה לאחר שהרג את המנוח תוך שהוא ממשיך לבצע עבירות, פגע פגיעה קשה בערכים המוגנים, הראה התנהגות אלימה חסרת גבולות וחריפה.",גזר דין
30,ME-19-03-15217-631,"לעמדת המדינה יש לקבוע לצורך סעיף 40.יג לחוק העונשין שלושה מתחמי ענישה: האחד לעבירות הנשק, השני לעבירת ההריגה וליתר העבירות שהתרחשו באותו מעמד והשלישי, לאירוע נשוא התיק המצורף.",גזר דין
31,ME-19-03-15217-631,"לשיטתה של המדינה בהינתן הנסיבות והפסיקה הנוהגת יש לקבוע, לאירוע העיקרי, מתחם ענישה אשר נע בין 19 ל-24 שנות מאסר, לעבירות הנשק מתחם הנע בין 30-54 חודשי מאסר ולאירועי התיק המצורף מתחם הנע בין 15-24 חודשים.",גזר דין
32,ME-19-03-15217-631,"התביעה עתרה להטיל על הנאשם עונש כולל שלא יפחת מ-22 שנות מאסר, מאסר מותנה ופיצויים למשפחת המנוח, לסימון עזרא ולסוהרים בתיק שצורף.",גזר דין
33,ME-19-03-15217-631,"הסנגור בטיעוניו לעונש הדגיש את העובדה שסימון עזרא חזר לזירת האירוע, כדי ""לסגור חשבונות"" ולא למטרות השכנת שלום ופשרה.",גזר דין
34,ME-19-03-15217-631,"הוא בא לקראת עימות אלים, והוא זה שנקט ראשון בפעולות אלימות בחלקו השני של האירוע עת שב לזירה בליווי תגבורת.",גזר דין
35,ME-19-03-15217-631,"לעמדת ההגנה יש לקבוע, כי לבד מתיק הצירוף, עסקינן באירוע אחד.",גזר דין
36,ME-19-03-15217-631,"לנסיבות המקרה, עמד הסנגור על כך שהנאשם חש בסכנה מתקרבת עת המנוח התקרב באופן מאיים אל אביו ואחיו.",גזר דין
37,ME-19-03-15217-631,"ההגנה סבורה שהמתחמים שהציגה התביעה מופלגים בחומרתם ואינם הולמים את נסיבות האירועים במקרה דנן, ותוך הפניה לפסיקה שעניינה לשיטתה, בנסיבות דומות, עתרה לקביעת מתחם ענישה לאירוע העיקרי של 6-10 שנות מאסר.",גזר דין
38,ME-19-03-15217-631,"בתוך המתחם ביקשה ההגנה שלא לזקוף לחובת הנאשם את ניהול המשפט בהינתן תוצאתו וזיכויו החלקי של הנאשם, בנוסף הצביעה על הנזק שייגרם לנאשם ומשפחתו כתוצאה מהטלת עונש מאסר ממושך, והצביעה על הבעת החרטה של הנאשם על מעשיו.",גזר דין
39,ME-19-03-15217-631,"הנאשם בדבריו האחרונים ביקש את סליחת משפחת המנוח, הביע את צערו העמוק על המקרה ותוצאותיו ואמר ""אם אפשר היה להחזיר את הגלגל לאחור אני הייתי מעדיף ללכת מאשר הוא ילך"" (עמ' 165 לפרוט' ש' 17-18).",גזר דין
40,ME-19-03-15217-631,"עקרון ההלימה הוא העיקרון המנחה בענישה ומשמעותו קיום יחס הולם בין חומרת מעשי העבירה בנסיבותיהם ומידת אשמו של הנאשם, לבין סוג ומידת העונש הנגזר עליו.",דיון והכרעה כללי: 
41,ME-19-03-15217-631,"קביעת מתחם העונש ההולם את מעשה העבירה תעשה לאורן של שלוש אמות מידה: הערך החברתי הנפגע ומידת הפגיעה בו, מדיניות הענישה הנוהגת ונסיבות הקשורות בביצוע העבירה.",דיון והכרעה כללי: 
42,ME-19-03-15217-631,"במקרה דנן הערכים המוגנים שנפגעו ממעשי הנאשם הם ערכי קדושת החיים ושלמות הגוף, לצד הזכות לחיים בשלווה וברוגע, ערכים הניצבים בדיוטה הגבוהה של ערכיה של כל חברה אנושית ופגיעה בהם על ידי קטיעתם היא בדרגת החומרה הגבוהה ביותר, ועל כך נראה שאין חולק.",דיון והכרעה כללי: 
43,ME-19-03-15217-631,חלוף הזמן והרפורמה בעבירות ההמתה לא גרעו מדברים נכוחים אלו.,דיון והכרעה כללי: 
44,ME-19-03-15217-631,"יתר על כן, בעוד דומה כי בעבר מקרי רצח היו נדירים, בחלוף השנים אלו נהפכו לחזון נפרץ – משהאלימות גואה וויכוחים בעניינים של מה בכך מסתיימים בתוצאה טראגית של אובדן חיי אדם.",דיון והכרעה כללי: 
45,ME-19-03-15217-631,"אותם ערכים מוגנים הם שנפגעו על ידי הנאשם גם בעבירות הנשק, והעבירה של חבלה בכוונה מחמירה והחזקת הסכין, אם כי בדרגות חומרה פחותות כל אחת על פי חומרתה, נסיבותיה והענישה בצידה.",דיון והכרעה כללי: 
46,ME-19-03-15217-631,"אשר לעבירת שיבוש מהלכי המשפט, הערכים החברתיים המוגנים הם השמירה על שלטון החוק, תקינות הליכי חקירה ומשפט והסדר הציבורי, ואף אלה במקרה שבפנינו נפגעו בדרגת חומרה רבה בהסתרת הנשק שבו נעשה שימוש והשלכת הקפוצ'ון.",דיון והכרעה כללי: 
47,ME-19-03-15217-631,"סעיף 40יג לחוק העונשין, קובע כי אם הרשיע בית המשפט נאשם בכמה עבירות המהוות אירוע אחד, יקבע מתחם עונש הולם כאמור בסעיף 40ג(א) לחוק לאירוע כולו, ויגזור עונש כולל לכל העבירות בשל אותו אירוע, ואם הרשיע נאשם בכמה עבירות המהוות כמה אירועים, יקבע מתחם עונש הולם כאמור בסעיף 40ג(א) לחוק, לכל אירוע בנפרד.",דיון והכרעה כללי: 
48,ME-19-03-15217-631,בסופו של דבר רשאי בית המשפט לגזור עונש נפרד לכל אירוע או עונש כולל לכלל האירועים.,דיון והכרעה כללי: 
49,ME-19-03-15217-631,"לא כך בעניינו של התיק אותו צירף הנאשם, עניינו שונה, התרחשותו בזמן ובנסיבות שונות ובעניינו כך הסכימו אף הצדדים, כי יש לקבוע מתחם נפרד.",דיון והכרעה כללי: 
50,ME-19-03-15217-631,"כאמור, מידת הפגיעה בערכים המוגנים במקרה דנן, אין חולק, היא גבוהה ביותר.",דיון והכרעה כללי: 
51,ME-19-03-15217-631,מדובר באירוע שהביא לתוצאות הרות אסון וקשות מאוד.,דיון והכרעה כללי: 
52,ME-19-03-15217-631,"מעשי הנאשם המיטו אסון על משפחת הקרבן המנוח, והביאו לשבר עמוק בכל מישורי חייהם, על כל הכרוך בכך.",דיון והכרעה כללי: 
53,ME-19-03-15217-631,"כך גם הירי כלפי סימון עזרא, לו היה הקליע פוגע בו, עלול היה להסתיים בתוצאות מי ישורן.",דיון והכרעה כללי: 
54,ME-19-03-15217-631,וכך גם עבירות האלימות האחרות.,דיון והכרעה כללי: 
55,ME-19-03-15217-631,"אמנם האירוע התרחש בגדרי תגרה, אמנם המנוח הסתער לעבר אחיו ואביו של הנאשם ואמנם סימון עזרא חזר לזירה שש אלי קרב, אך נסיבות אלו מקהות אך במעט את חומרת האירוע.",דיון והכרעה כללי: 
56,ME-19-03-15217-631,"שימוש בנשק באירוע כפי שהתרחש, כאשר סימון עזרא אחז בסכין יפנית בלבד, אף אם הוא דחף את מי מבני החבורה האחרת עם בואו לזירה, היה מעשה לא מידתי בעליל, אלים ביותר, מיותר, תוקפני וקיצוני בחומרתו.",דיון והכרעה כללי: 
57,ME-19-03-15217-631,"אכן נסיבות המקרה אינן מלמדות על תכנון מוקדם, מוקפד ומתוכנן, אכן אחרים השתתפו בתגרה, משני המחנות, אך לית מאן דפליג ששליפת הנשק והשימוש בו באופן שבו נעשה – חמורה עד מאוד וסכנתה גבוהה ביותר ולמרבה הצער והזוועה, התרחשה.",דיון והכרעה כללי: 
58,ME-19-03-15217-631,"עבירות האלימות הפושטות בחברתנו, הורסות כל חלקה טובה ועל בית המשפט להטיל את כל כובד משקלו המוסרי על מנת למגר, או לפחות לצמצם את הנגע באמצעות ענישה מתאימה.",דיון והכרעה כללי: 
59,ME-19-03-15217-631,"העונש שנגזר על המערער הוא העונש המרבי הקבוע לעבירה בחוק, אולם במדרג המעשים הגורמים למותו של אדם עומד מעשהו של המערער בדרגה החמורה ביותר, זו המתקרבת לרצח, ורק כפשע היה בין המערער לבין הרשעתו ברצח.",דיון והכרעה כללי: 
60,ME-19-03-15217-631,חיי אדם הם ערך מקודש בחברה הישראלית.,דיון והכרעה כללי: 
61,ME-19-03-15217-631,המעשה שעשה המערער הוא ביטוי קיצוני של זלזול בערך זה.,דיון והכרעה כללי: 
62,ME-19-03-15217-631,"עליו, ועל עוברי עבירה כמוהו, לשאת בעונש המרבי הקבוע בחוק, אלא אם נמצא צד זכות המצדיק הקלה בעונש.",דיון והכרעה כללי: 
63,ME-19-03-15217-631,"לבחינת מדיניות הענישה הנהוגה בעבירות בהן הורשע הנאשם, נעזר בדוגמאות ממקרים דומים מתוך אסופת הפסיקה שהוגשה על ידי הצדדים ומפסיקה רלוונטית נוספת.",מדיניות הענישה הנהוגה 
64,ME-19-03-15217-631,"נעיר בהקשר זה, כי מטבע הדברים אין מקרה אחד דומה בדיוק לרעהו, וכל מקרה ומקרה נבחן לגופו ובהתאם לנסיבותיו.",מדיניות הענישה הנהוגה 
65,ME-19-03-15217-631,"משכך, הפסיקה שתובא להלן מהווה אמת מידה בלבד לענישה.",מדיניות הענישה הנהוגה 
66,ME-19-03-15217-631,"במקרה דנן יש לבחון אף את מדיניות הענישה במקרים בהם נוסף לעבירת ההמתה, היא העבירה העיקרית, נדון הנאשם, אם באירוע המרכזי ואם באירוע האחר, בריבוי עבירות, קשות וחמורות כשלעצמן.",מדיניות הענישה הנהוגה 
67,ME-19-03-15217-631,"כך בוודאי ייאמר על שימוש באקדח, נשק חם.",מדיניות הענישה הנהוגה 
68,ME-19-03-15217-631,"הוצגה בפנינו, על ידי ההגנה, פסיקה שבה בעבירה על פי סעיף 298 לחוק העונשין הוטלו עונשי מאסר קצרים יותר, לעיתים לתקופות בנות פחותות מעשור, אלא שלא מצאנו שגזרי דין אלה יש בהם כדי ללמד על הענישה ההולמת במקרה דנן.",מדיניות הענישה הנהוגה 
69,ME-19-03-15217-631,"בבחינת הפסיקה הנהוגה בענישה המצטברת לענישה בעבירה העיקרית בה הורשע הנאשם נוסיף ונפנה, לצורך השוואה, למקרים הבאים:",מדיניות הענישה הנהוגה 
70,ME-19-03-15217-631,"בהתאם ולאור כלל השיקולים שהובאו לעיל באשר לערכים המוגנים, הנסיבות הקשורות בביצוע העבירות ומדיניות הענישה הנוהגת מצאנו לאמץ בעיקרה את עמדת המדינה באשר למתחמי העונש ההולם (כלל העבירות בנוסף למתחם שהוצע לעבירות הנשק) ולאירועי התיק המצורף.",מדיניות הענישה הנהוגה 
71,ME-19-03-15217-631,הננו מעמידים אפוא את מתחם הענישה לכלל העבירות שבתיקנו על 21 שנות מאסר עד 28 שנות מאסר.,מדיניות הענישה הנהוגה 
72,ME-19-03-15217-631,"אשר לאירוע התיק המצורף נקבע כי בהינתן נסיבות המעשה, תקיפת סוהרים בבית הסוהר, תוך גרימת חבלות לעובדי ציבור הממלאים תפקידם, בהינתן הצורך לאפשר לעובדי ציבור ושומרי החוק והסדר למלא את תפקידם כדין, והפסיקה הנוהגת, מתחם ענישה הולם הנע בין 9-12 חודשי מאסר.",מדיניות הענישה הנהוגה 
73,ME-19-03-15217-631,"בגדרי המתחם ניתן דעתנו לנסיבות שאינן קשורות לביצוע העבירות ובהן גילו הצעיר של הנאשם, הפגיעה והנזקים שייגרמו לנאשם ולמשפחתו, לרבות לארוסתו, שתכניותיה לחיים משותפים עם בחיר ליבה שובשו.",מדיניות הענישה הנהוגה 
74,ME-19-03-15217-631,דבריה בפנינו נגעו לליבנו.,מדיניות הענישה הנהוגה 
75,ME-19-03-15217-631,"כן נשקול לזכותו, במידת מה, את חלוף הזמן מאז ביצוע העבירה בו היה נתון במעצר ממושך.",מדיניות הענישה הנהוגה 
76,ME-19-03-15217-631,"הנאשם אף הביע חרטה על מעשיו, חרטה שנדמית לנו כנה.",מדיניות הענישה הנהוגה 
77,ME-19-03-15217-631,"לנאשם אמנם הרשעה קודמת בעבירות אלימות, אך עסקינן בהרשעה בודדת.",מדיניות הענישה הנהוגה 
78,ME-19-03-15217-631,קשה להפריז בחומרת מעשיו של הנאשם בנסיבותיהם כפי שתוארו בהכרעת הדין.,מדיניות הענישה הנהוגה 
79,ME-19-03-15217-631,"מוות מיותר שגרם לאדם וכמעט קופחו חיי אחר, בשל ויכוח של מה בכך, ויכוח על חניית רכב ותו לא.",מדיניות הענישה הנהוגה 
80,ME-19-03-15217-631,נוכח חומרת האירועים סבורים אנו כי יש מקום לצבירת העונשים.,מדיניות הענישה הנהוגה 
81,ME-19-03-15217-631,"עם זאת, אף שקבענו כי מדובר באירוע אחד, ומבלי להפחית מחומרת המעשים, ראינו לקחת בחשבון את הזיקה בין העבירות והיותן חלק ממסכת מעשים אחת.",מדיניות הענישה הנהוגה 
82,ME-19-03-15217-631,"על כן אנו קובעים כי את עונש המאסר שנקבע בגין עבירת ההריגה, ירצה הנאשם בחפיפה חלקית לעבירות החבלה בנסיבה מחמירה, עבירות הנשק ויתר העבירות, וכך לענישתו בתיק הצירוף.",מדיניות הענישה הנהוגה 
83,ME-19-03-15217-631,"ערים אנו לכך שהתביעה בטיעוניה עתרה לעונש כולל ""שלא יפחת מ-22 שנות מאסר"" אך ברור שאין זו העתירה המרבית של התביעה, ממילא אין בית המשפט כבול וכך על פי פסיקת בית המשפט העליון, בעתירת התביעה והוא רשאי וצריך להטיל את העונש ההולם על פי דעתו.",מדיניות הענישה הנהוגה 
84,ME-19-03-15217-631,"עוד נוסיף שלעמדתנו שיש לה ביטוי גם בפסיקת בית המשפט העליון, כאשר עסקינן בעבירות המתה הולם וראוי לפסוק את הפיצוי המרבי, שאינו גבוה, על פי חוק העונשין.",פיצויים: 
85,ME-19-03-15217-631,לאחר שקלול ואיזון כלל השיקולים אותם פרטנו לעיל הננו גוזרים על הנאשם את העונשים הבאים:,סוף דבר  
86,ME-19-03-15217-631,"26 שנות מאסר בפועל החל מיום מעצרו, 14.02.19.",סוף דבר  
87,ME-19-03-15217-631,"מאסר מותנה של 18 חודשים אותם ירצה אם תוך 3 שנים מיום שחרורו ממאסר יעבור עבירות שעל פי סימנים א', ד' ו-ח' לפרק י'; סימן א' לפרק ט' וסעיפים 144 ו-186 לחוק העונשין או ניסיון או סיוע או שידול לביצוען.",סוף דבר  
88,ME-19-03-15217-631,"מאסר מותנה של 9 חודשים אותם ירצה אם תוך 3 שנים מיום שחרורו ממאסר יעבור עבירות עוון על פי סימן ח' לפרק י', או על פי סימן א' לפרק ט' או ניסיון או סיוע או שידול לביצוען.",סוף דבר  
89,ME-19-03-15217-631,"הנאשם יפצה את משפחת המנוח יורי פודובני ז""ל בסכום של 258,000 ₪, את סימון עזרא בסכום של 5,000 ₪, וכל אחד משני הסוהרים נפגעי תיק הצירוף בסכום של 1,000 ₪ כל אחד.",סוף דבר  
90,ME-19-03-15217-631,הפיצויים ישולמו עד יום 01.06.23.,סוף דבר  
91,ME-19-03-15217-631,שירות בתי הסוהר יבחן התאמתו של הנאשם להליך שיקומי טיפולי בין כתלי הכלא ויעשה מאמץ לשילובו בהליך כזה.,סוף דבר  
92,ME-19-03-15217-631,זכות ערעור תוך 45 יום.,סוף דבר  
93,ME-19-03-15217-631,"5129371ניתן והודע היום ט' שבט התשפ""ג 31 ינואר 2023, במעמד הנוכחים.",סוף דבר  
94,ME-19-03-15217-631,"בעניין עריכה ושינויים במסמכי פסיקה, חקיקה ועוד באתר נבו – הקש כאן","שרית זמיר, שופטת"
