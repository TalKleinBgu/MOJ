,verdict,text,part
0,ME-22-11-10037,בית המשפט המחוזי בבאר שבע,nothing
1,ME-22-11-10037,"תפ""ח 10037-11-22 מדינת ישראל נ' אבו עמאש(עציר) ואח'",nothing
2,ME-22-11-10037,"ע""י פרקליטות מחוז דרום",מדינת ישראל
3,ME-22-11-10037,עומרי אבו עמאש (עציר),הנאשמים
4,ME-22-11-10037,"ע""י ב""כ עו""ד נתנאל סאלי אביטל",הנאשמים
5,ME-22-11-10037,סאמיר אבו עמאש,הנאשמים
6,ME-22-11-10037,"ע""י ב""כ עו""ד אבנר שמש",הנאשמים
7,ME-22-11-10037,"מרים גור אריה, ""חובה פלילית למנוע פשע - אימתי מוצדקת"", מחקרי משפט, יז (תשס""ב) 355",הנאשמים
8,ME-22-11-10037,"חוק העונשין, תשל""ז-1977: סע'  40י(ג), 144(ב), 262, 329, 329(א), 329(א)(1), 329(א)(2), 333, 335(א)(1)",הנאשמים
9,ME-22-11-10037,"הנאשמים הורשעו, על פי הודאתם בעובדות כתב האישום המתוקן, בעבירות הבאות:",ההרשעה ונסיבות המקרה
10,ME-22-11-10037,"נאשם 1 הורשע בעבירה של חבלה בכוונה מחמירה, לפי סעיף 329(א)(2) לחוק העונשין, תשל""ז – 1977 (להלן: ""החוק""), חבלה חמורה בנסיבות מחמירות, לפי סעיפים 333 ו-335(א)(1) לחוק ועבירה נוספת של נשיאה והובלת נשק, לפי סעיף 144(ב) רישה לחוק.",ההרשעה ונסיבות המקרה
11,ME-22-11-10037,"נאשם 2 הורשע בעבירה של אי מניעת פשע, לפי סעיף 262 לחוק.",ההרשעה ונסיבות המקרה
12,ME-22-11-10037,"נאשם 1 הוא אחיה של המתלוננת, צעירה ילידת 1995 (להלן גם: ""נפגעת העבירה""), ואילו נאשם 2 הוא בן דודה של המתלוננת.",ההרשעה ונסיבות המקרה
13,ME-22-11-10037,"במועד שאינו ידוע במדויק למאשימה, כ- 4 שנים עובר למועד הרלבנטי לאירוע נשוא כתב האישום, עזבה המתלוננת את בית משפחתה ברהט וזאת על רקע סכסוך משפחתי.",ההרשעה ונסיבות המקרה
14,ME-22-11-10037,"עובר ליום 10.6.2022 יצרו מי מבני משפחתה של המתלוננת קשר עמה, ושכנעו אותה לשוב לחיק משפחתה ברהט והמתלוננת הסכימה לכך.",ההרשעה ונסיבות המקרה
15,ME-22-11-10037,"ביום האירוע 10.6.2022 בשעות הצהריים או בסמוך לכך, נסעה המתלוננת עם אביה, אחותה ודודה לבית משפחתה ברהט (להלן: ""המתחם"").",ההרשעה ונסיבות המקרה
16,ME-22-11-10037,"ביום האירוע בשעה 19:00 או בסמוך לכך, שהתה המתלוננת במתחם וסייעה בהכנת ארוחת ערב משפחתית, יחד עם אמה, שתי אחיותיה וגיסתה, כשבזמן הזה נכחו במקום גם הנאשמים.",ההרשעה ונסיבות המקרה
17,ME-22-11-10037,"במעמד זה, יצאה המתלוננת מהמטבחון במתחם, ובעודה פונה שמאלה בחצר המתחם, אחז נאשם 1 בידו אקדח אותו החזיק בלא רשות על פי דין, ירה לעבר המתלוננת וחבל בה חבלה חמורה שלא כדין בכך שפגע בזרועה הימנית.",ההרשעה ונסיבות המקרה
18,ME-22-11-10037,"המתלוננת נפלה ארצה, הסבה פניה לאחור וראתה את נאשם 1 מכוון לעברה את האקדח ונמלטה למטבח במתחם, כשהיא מדממת בזרועה הימנית.",ההרשעה ונסיבות המקרה
19,ME-22-11-10037,"אמם של המתלוננת ונאשם 1 אמרה לנאשם 1 ""אל תעשה זאת"" או במילים דומות לכך, אולם נאשם 1 התעלם מדברי האם, דלק אחרי המתלוננת, נכנס למטבח בו שהתה המתלוננת כאמור, כיוון שוב לעבר המתלוננת את האקדח וניסה לירות במתלוננת ולפגוע בה וזאת בכוונה להטיל בה נכות או מום, או לגרום לה חבלה חמורה שלא כדין.",ההרשעה ונסיבות המקרה
20,ME-22-11-10037,רק בשל מעצור באקדח לא עלה בידי נאשם 1 לירות לעבר המתלוננת.,ההרשעה ונסיבות המקרה
21,ME-22-11-10037,"חרף זאת, נאשם 1 דרך שוב את האקדח והמשיך לכוון אותו לעבר המתלוננת ולנסות לירות לעברה ולפגוע בה בכוונה להטיל בה נכות או מום, או לגרום לה חבלה חמורה שלא כדין.",ההרשעה ונסיבות המקרה
22,ME-22-11-10037,"במעמד זה, תפסה האם את נאשם 1 וצעקה לעברו ""לא, לא אל תעשה את זה לאחותך.",ההרשעה ונסיבות המקרה
23,ME-22-11-10037,..,ההרשעה ונסיבות המקרה
24,ME-22-11-10037,"מספיק"" או במילים דומות לכך, תוך שהיא מתחננת בפניו שיניח למתלוננת, ומושכת אותו לכיוון חצר המתחם.",ההרשעה ונסיבות המקרה
25,ME-22-11-10037,"נאשם 2, שנכח במעמד הנ""ל וידע כי נאשם 1 זומם לבצע במתלוננת חבלה בכוונה מחמירה, לא נקט כל אמצעים סבירים למנוע מנאשם 1 לבצע את זממו.",ההרשעה ונסיבות המקרה
26,ME-22-11-10037,"בהמשך לאמור, נמלטה המתלוננת לכיוון ביתו של אח אחר שלה, שנמצא אף הוא במתחם, תוך שכל העת נאשם 1 דולק אחריה ומנסה לירות לעברה, פעם אחר פעם, אך עקב מעצור בנשק הירי לא צלח והמתלוננת הצליחה להימלט לתוך ביתה של גיסתה הנמצא במתחם.",ההרשעה ונסיבות המקרה
27,ME-22-11-10037,"במעמד זה צעקה האם לעבר נאשם 1 כי הוא פגע בליבה של המתלוננת וגרם למותה, וזאת על מנת שיחדל מביצוע ניסיונות הירי במתלוננת, וסמוך לאחר דבריה אלו, הנאשמים נמלטו מהמקום.",ההרשעה ונסיבות המקרה
28,ME-22-11-10037,"כתוצאה ממעשיהם המתוארים של הנאשמים, המתלוננת פונתה לבית החולים סורוקה כשהיא סובלת משבר מרוסק של הומירוס פרוקסימלי כתוצאה מפצע ירי כניסה בזרוע פרוקסימלית, אספקט אחורי ופצע יציאה בקדמת זרוע פרוקסימלית; והיא אושפזה בבית החולים במשך 4 ימים במהלכם עברה ניתוח שבר בעצם הזרוע עם קיבוע פנימי.",ההרשעה ונסיבות המקרה
29,ME-22-11-10037,"בשל המעשים הורשע כאמור נאשם 1 בעבירות של חבלה בכוונה מחמירה לפי החלופה שבסעיף 329(א)(2) לחוק, בשל כך שניסה לפגוע במתלוננת באמצעות נשק חם ובכוונה להטיל בה נכות, מום או לגרום לה לחבלה חמורה; בעבירה של חבלה בנסיבות מחמירות לפי סעיפים 333 ו- 335(א)(1) לחוק בשל החבלה שגרם בפועל לידה של המתלוננת תוך שימוש בנשק חם; וכן בעבירה של נשיאה והובלת נשק לפי סעיף 144(ב) רישה לחוק.",ההרשעה ונסיבות המקרה
30,ME-22-11-10037,נאשם 2 הורשע כאמור בעבירה של אי מניעת פשע לפי סעיף 262 לחוק בשל כך שידע על כוונותיו של נאשם 1 ולא נקט בכל האמצעים הסבירים למנוע את מעשיו.,ההרשעה ונסיבות המקרה
31,ME-22-11-10037,"תחילה הועמדו הנאשמים לדין בעבירה של ניסיון לרצח ועבירות נוספות (נאשם 1) וסיוע לניסיון רצח (נאשם 2), ולאחר שכפרו במיוחס להם ונשמעו מספר עדי תביעה, ביום 29.2.2024 הציגו הצדדים הסדר טיעון, במסגרתו הודו הנאשמים בכתב אישום מתוקן כאמור לעיל.",ההרשעה ונסיבות המקרה
32,ME-22-11-10037,"במסגרת הסדר הטיעון הציגו הצדדים הסכמה לעונש בעניינו של נאשם 2, ולפיה יושת עליו עונש מאסר של 9 חודשים שירוצו בעבודות שירות, אם ימצא מתאים לכך, מאסר על תנאי ופיצוי למתלוננת בסך 2,000 ₪; ולגבי נאשם 1 הוסכם כי יערך בעניינו תסקיר וכי הצדדים יטענו באופן פתוח לעניין העונש.",ההרשעה ונסיבות המקרה
33,ME-22-11-10037,"עם זאת, הצדדים הסכימו כי נאשם 1 ישלם פיצוי למתלוננת, בסך של 80,000 ₪, כשמתוכו יופקדו 30,000 ₪ מראש וכתנאי להסדר.",ההרשעה ונסיבות המקרה
34,ME-22-11-10037,הדיון נדחה לקבלת תסקירים (לשני הנאשמים ולנפגעת העבירה) ולקבלת חוות דעת של הממונה על עבודות שירות בהתייחס לנאשם 2.,ההרשעה ונסיבות המקרה
35,ME-22-11-10037,"הדיונים נדחו מעת לעת מטעמים שונים, לרבות לשם הפקדת חלק מן הפיצוי כמוסכם, והטיעונים לעונש נשמעו בסופו של דבר ביום 26.11.2024.",ההרשעה ונסיבות המקרה
36,ME-22-11-10037,"מתסקיר נפגעת העבירה עולה תמונת נזק קשה, ועיקרם של הדברים מזוקקים בפתח התסקיר, בזו הלשון:",תמצית תסקיר נפגעת העבירה
37,ME-22-11-10037,"התסקיר מפרט בהרחבה את קורות חייה של נפגעת העבירה, ותיאוריה המעמיקים את מציאות חייה המורכבת מגיל צעיר, ובשל צנעת הפרט לא נרחיב בדברים במסגרת זו.",תמצית תסקיר נפגעת העבירה
38,ME-22-11-10037,"נציין אך כי הנפגעת כבת 29, גרושה בשנית ואם לילדה בת 3 בעלת צרכים מיוחדים, כאשר הרושם הוא שמדובר באשה צעירה המותשת מכאב ומתלאות חייה, שלאורך השנים חשה בדידות ושיוועה למקום בטוח שיספק לה שקט ונחמה, כשלא פעם אינה מבינה את הסיכון בו היא נתונה מצד משפחתה המקורית והגרעינית.",תמצית תסקיר נפגעת העבירה
39,ME-22-11-10037,האירוע התרחש למעשה כשנפגעת העבירה הסכימה לבקשת משפחתה וניסתה לשוב לביתה בתקווה לשינוי ביחס אליה והגיעה למתחם נרגשת ומלאה ציפייה לחידוש הקשר המשפחתי.,תמצית תסקיר נפגעת העבירה
40,ME-22-11-10037,"הפגיעה המטלטלת והקשה שחוותה הנפגעת נבעה גם מהפער בין הציפייה והכמיהה לאהבת משפחתה לבין מעשיו הפתאומיים של נאשם 1 אשר עוררו תחושות הלם, בלבול ופחד מצמית, כשבחווייתה של הנפגעת היא הייתה על סף מוות, והיא מבינה היום בכאב ששוב לא תוכל להיות יותר חלק ממשפחתה.",תמצית תסקיר נפגעת העבירה
41,ME-22-11-10037,"עורכת התסקיר התרשמה כי ""פגיעת הנאשם, הינה קיומית ותהומית, משחזרת עבורה את החוויות של חוסר הנראות וההפקרה שחוותה לאורך חייה.",תמצית תסקיר נפגעת העבירה
43,ME-22-11-10037,"ובאופן שמותיר אותה חסרת כל עוגן או דמות אחת, יציבה, פנויה, אכפתית ומגוננת.",תמצית תסקיר נפגעת העבירה
44,ME-22-11-10037,"תחומי נזק נוספים נעוצים בתמיכת המשפחה באחיה הפוגע, חווית חוסר אונים, היעדר שליטה והעדר בטחון בסיסי ואמון גם בסובבים אותה לרבות בדמויות קרובות.",תמצית תסקיר נפגעת העבירה
45,ME-22-11-10037,עורכת התסקיר ציינה את ההשפעות הנפשיות המשמעותיות והצורך בסיוע משמעותי ובהליך שיקומי ארוך ומורכב.,תמצית תסקיר נפגעת העבירה
46,ME-22-11-10037,"תמונת הנזק העולה מן התסקיר קשה ומשקפת השפעה של האירוע מושא האישום על תפקוד נפגעת העבירה בכל מישורי חייה והתמודדות שלה עם תסמיני פוסט טראומה רבים, כשבדבריה בלטה הצפה של כאב ועומס רגשי.",תמצית תסקיר נפגעת העבירה
47,ME-22-11-10037,"נפגעת העבירה חווה עד היום קשיים פיזיים וקשיי תפקוד, והגם שהיא אחראית וממוקדת מטרה למימוש זכויותיה ומתפקדת גם עבור בתה הקטנה אותה מגדלת נפגעת העבירה לבד; היא בפועל נותרה לכודה בעולם פנימי כאוטי של שבריריות, חוסר ביטחון, חרדה ופחד, ועורכת התסקיר סבורה כי תהליך החלמתה של נפגעת העבירה עלול להיות מורכב וקשה.",תמצית תסקיר נפגעת העבירה
48,ME-22-11-10037,"נאשם 1 כבן 27, רווק, נעדר עבר פלילי, טרם מעצרו התגורר לסירוגין ברהט ובאשדוד בדירה שכורה עם בת זוגו בחמש שנים האחרונות, ועבד בתחום השיפוצים.",תמצית תסקירי שירות המבחן בעניינם של הנאשמים
49,ME-22-11-10037,הוא נשר מלימודיו לאחר 7 שנות לימוד לשם סיוע בכלכלת המשפחה.,תמצית תסקירי שירות המבחן בעניינם של הנאשמים
50,ME-22-11-10037,נסקרו תולדות חיי משפחתו הגרעינית ומתוארת תמונה משפחתית מורכבת בשל מעורבותו הפלילית של האב והתנהגות אלימה כלפי האם.,תמצית תסקירי שירות המבחן בעניינם של הנאשמים
51,ME-22-11-10037,עוד נסקרו חייו האישיים ויחס משפחתו לאורח חייו.,תמצית תסקירי שירות המבחן בעניינם של הנאשמים
52,ME-22-11-10037,"נאשם 1 תיאר את התפתחות הקשר עם אחותו, נפגעת העבירה, עמה היה לו קשר חברי קרוב עד לנישואיה, ובהמשך נוצר נתק למשך מספר שנים עד לאירוע דנן; וסיפר כי לאורך השנים שמע שמועות רבות עליה, שגרמו לתחושת השפלה, בושה ופגיעה בכבוד משפחתם.",תמצית תסקירי שירות המבחן בעניינם של הנאשמים
53,ME-22-11-10037,"נאשם 1 תיאר כי ביום האירוע נעתר לפניות רבות מצד בני משפחתו לפגוע בנפגעת העבירה ולגרום לה חבלה על רקע ""כבוד המשפחה"", וכי נאמר לו שעליו לעמוד בציפיות המשפחה בשל היותו גבר והחובה המוטלת עליו להחזרת הכבוד, כיוון שהוא עדיין רווק, ועל כן החליט לפגוע בנפגעת העבירה, אולם לא באופן מתוכנן.",תמצית תסקירי שירות המבחן בעניינם של הנאשמים
54,ME-22-11-10037,"לדבריו, בני משפחתו הביאו לו את האקדח וכשהגיע לבית האם חש עצבנות רבה, לא הצליח לווסת רגשותיו ולשלוט במעשיו ופעל באופן מהיר ואימפולסיבי, ולא התכוון לגרום למותה של אחותו אלא לחבול בה.",תמצית תסקירי שירות המבחן בעניינם של הנאשמים
55,ME-22-11-10037,"נאשם 1 גילה אכפתיות כלפי אחותו והביע רצון שתינשא ותהיה קרובה למשפחתה כפי שמקובל, הביע חרטה וצער על התנהלותו, שיתף במחירים שמשלם ובקטיעת רצף חייו ויחס בני משפחתו אליו, שגם אם בתחילה לא תמכה בו, היום כבר כן תומכת בו.",תמצית תסקירי שירות המבחן בעניינם של הנאשמים
56,ME-22-11-10037,נאשם 1 הביע רצון שאחותו תסלח לו וכן לעזוב את בית המשפחה ברהט לצמיתות.,תמצית תסקירי שירות המבחן בעניינם של הנאשמים
57,ME-22-11-10037,"עוד הביע נאשם 1 רצון לטיפול בתחום האלימות, הגם שהוא סבור שהאירוע אינו מאפיין את התנהלותו ושאינו אדם אלים; והוא אכן שולב בתקופת מעצרו בסדנאות שונות בתחום השליטה בכעסים ויחסים בתוך המשפחה, סיים 12 שנות לימוד והשתלב באגף החינוך, ואף סיים קורס עזרה ראשונה.",תמצית תסקירי שירות המבחן בעניינם של הנאשמים
58,ME-22-11-10037,"שירות המבחן התרשם כי מדובר בצעיר בעל יכולות קוגניטיביות וורבליות תקינות, שלמרות הקשיים שחווה בילדותו השתלב בשוק העבודה מגיל צעיר, גילה דאגה למשפחת מוצאו, לא הסתבך בפלילים וערך מאמצים לקיים אורח חיים נורמטיבי ושומר חוק.",תמצית תסקירי שירות המבחן בעניינם של הנאשמים
59,ME-22-11-10037,עוד התרשם שירות המבחן כי חוויית המעצר וההליכים המשפטיים מהווים גורמים מרתיעים ומציבי גבולות עבורו.,תמצית תסקירי שירות המבחן בעניינם של הנאשמים
60,ME-22-11-10037,"אשר לגורמי סיכון, הרושם הוא שנאשם 1 גדל והתפתח בתא משפחתי בעל עמדות פטריארכליות מושרשות ובעל מורכבות רבה, אשר הובילה לחסכים ולקשיים רגשיים שלא עובדו ולא טופלו, ואלו גרמו לתחושת חוסר ביטחון, חוסר אונים, תסכול, עצבות ובדידות.",תמצית תסקירי שירות המבחן בעניינם של הנאשמים
61,ME-22-11-10037,"בשנים האחרונות נאשם 1 עושה מאמץ להתנתק מעברו וממאפייני תרבותו אך הוא מתקשה בכך, וקצינת המבחן התרשמה כי נאשם 1 בעל דפוסים ועמדות שנותנות לגיטימציה לשימוש באלימות במצבים משפחתיים מסוימים; וכי במצבי לחץ רגשיים ומשפחתיים, על רקע כבוד המשפחה ועמידה בציפיות, עלול נאשם 1 להגיב באופן אלים ואימפולסיבי ללא יכולת לבחון את מעשיו ואת הנזק שעלול לגרום והמחירים שעלול לשלם.",תמצית תסקירי שירות המבחן בעניינם של הנאשמים
62,ME-22-11-10037,"כך, אופיינו יחסיו עם הנפגעת כשניסה לשלוט על בחירותיה והתנהלותה של הנפגעת, והתחושות והרגשות אותן סחב לאורך השנים הובילו אותו לפעול באופן מתפרץ, אלים ואגרסיבי כלפיה, מבלי לבחון את השלכות מעשיו לטווח הרחוק.",תמצית תסקירי שירות המבחן בעניינם של הנאשמים
63,ME-22-11-10037,"הרושם הוא כי גם היום נאשם 1 עסוק במחירים שהוא משלם, וכי למרות אמירותיו הוא מתקשה לגלות אמפתיה כלפי נפגעת העבירה.",תמצית תסקירי שירות המבחן בעניינם של הנאשמים
64,ME-22-11-10037,"בשקלול כלל הגורמים התרשמה קצינת המבחן כי קיים סיכון להתנהגות אלימה בעתיד על רקע משפחתי, תחושת השפלה וציפיות שהוא נדרש למלא, והמלצת שירות המבחן היא להשית על נאשם 1 ענישה מוחשית שתבהיר את חומרת מעשיו ותהווה גורם מרתיע ומציב גבולות, תוך שילובו בהליך טיפולי בתחום האלימות ובתחום הרגשי, בין כתלי הכלא, לשם צמצום רמת מסוכנותו.",תמצית תסקירי שירות המבחן בעניינם של הנאשמים
65,ME-22-11-10037,תמצית תסקיר נאשם 2 וחוות דעת הממונה על עבודות שירות,תמצית תסקירי שירות המבחן בעניינם של הנאשמים
66,ME-22-11-10037,נאשם 2 כבן 20 רווק המתגורר ברהט עם משפחתו.,תמצית תסקירי שירות המבחן בעניינם של הנאשמים
67,ME-22-11-10037,הוא סיים 9 שנות לימוד והתמקצע בתחום התקנת מזגנים.,תמצית תסקירי שירות המבחן בעניינם של הנאשמים
68,ME-22-11-10037,תוארה משפחתו הגרעינית ונשללה מעורבות פלילית קודמת.,תמצית תסקירי שירות המבחן בעניינם של הנאשמים
69,ME-22-11-10037,נאשם 2 הודה בביצוע העבירה אולם התקשה לקחת אחריות על מעשיו.,תמצית תסקירי שירות המבחן בעניינם של הנאשמים
70,ME-22-11-10037,"לדבריו, הבחין בנאשם 1 מנסה לפגוע באחותו באמצעות אקדח אולם בשל העובדה כי נאשם 1 מבוגר ממנו, לא יכול היה, לתפיסתו, למנוע ממנו את מעשיו, והוא חשש שאם יתערב הוא עלול להיפגע בעצמו.",תמצית תסקירי שירות המבחן בעניינם של הנאשמים
71,ME-22-11-10037,"קצינת המבחן ציינה, כי נאשם 2 התקשה להכיר בתוצאות ובהשלכות מעשיו, בחומרתם ובפגיעה בנפגעת העבירה, התקשה להביע חמלה או אמפטיה כלפיה, והתרשמה כי הוא ביצע את העבירה בה הורשע על רקע מאפיינים אישיותיים והעדר כלים להתמודדות במצבי קונפליקט; כמו גם מכך שלנאשם 2 עמדה קורבנית ונטייה להשליך את האחריות לאירוע מושא האישום על גורמים חיצוניים, תוך הפחתת חלקו בו.",תמצית תסקירי שירות המבחן בעניינם של הנאשמים
72,ME-22-11-10037,"נאשם 2 גדל במשפחה מורכבת ללא נוכחות של אביו ותחת מצב כלכלי קשה, ללא דמויות משמעותיות של סמכות, תמיכה ותשומת לב, והוא נאלץ לבצע תפקידים במשפחה באופן שאינו מותאם לצרכיו ההתפתחותיים.",תמצית תסקירי שירות המבחן בעניינם של הנאשמים
73,ME-22-11-10037,הוא מתקשה לקבל סמכות ופיתח דפוסי חשיבה והתנהגות נוקשים כלפי סביבתו.,תמצית תסקירי שירות המבחן בעניינם של הנאשמים
74,ME-22-11-10037,קצינת המבחן העריכה כי נאשם 2 מתקשה לערוך התבוננות מעמיקה בדפוסי חשיבתו והתנהגותו האלימים והנוקשים.,תמצית תסקירי שירות המבחן בעניינם של הנאשמים
75,ME-22-11-10037,למרות שהוצע לנאשם 2 הליך הטיפולי הוא סירב.,תמצית תסקירי שירות המבחן בעניינם של הנאשמים
76,ME-22-11-10037,"כגורמי סיכוי לשיקום צויינו גילו הצעיר של נאשם 2, העדר עבר פלילי והשתלבות במסגרת תעסוקתית.",תמצית תסקירי שירות המבחן בעניינם של הנאשמים
77,ME-22-11-10037,"כגורמי סיכון לעבריינות צויינו הגבולות הפנימיים המוחלשים, מאפייני הנגררות, קושי בגיבוש זהות ובהתבוננות פנימית מעמיקה, וכן נטייה להתמקד במחירים האישיים שהוא משלם וקושי בגילוי אמפתיה כלפי נפגעת העבירה.",תמצית תסקירי שירות המבחן בעניינם של הנאשמים
78,ME-22-11-10037,"כל אלו, להערכתה של קצינת המבחן, מצביעים על רמת סיכון להישנות התנהגות עוברת חוק בעתיד.",תמצית תסקירי שירות המבחן בעניינם של הנאשמים
79,ME-22-11-10037,"בהיעדר הבעת רצון ונזקקות לטיפול מצד נאשם 2, שירות המבחן אינו בא בהמלצה טיפולית שיקומית לגביו והמלצתו הינה לענישה מוחשית בדרך של עבודות שירות בהתאם להסדר הטיעון.",תמצית תסקירי שירות המבחן בעניינם של הנאשמים
80,ME-22-11-10037,"נציין כי נאשם 2 נמצא כשיר לריצוי עונש בדרך של עבודות שירות (חוו""ד מיום 22.9.2024 ומיום 6.1.2025).",תמצית תסקירי שירות המבחן בעניינם של הנאשמים
81,ME-22-11-10037,"בטיעוניה הכתובים לעונש עמדה המאשימה על הערכים המוגנים שעומדים בבסיס העבירות שביצעו כל אחד מהנאשמים, בדגש על הערכים בהם פגע נאשם 1, ונטען כי הוא פגע במעשיו בזכותה של המתלוננת לשמירה על בטחונה האישי, שלמות גופה וכבודה, וכי הוא ביצע מעשיו לעיני משפחתה של נפגעת העבירה, לא חס עליה, ולא פחד שמא יפגע באחרים שהיו בקרבתה.",תמצית הטיעונים לעונש 
82,ME-22-11-10037,"המאשימה עמדה על החומרה הרבה שבעבירות של שימוש באלימות ונשק בלתי חוקי, וטענה כי בעבירות בהן הורשע נאשם 1, גלומה חומרה יתרה הנובעת מהסיכון הרב הטמון בשימוש בנשק בלתי חוקי לשם פגיעה בגוף ובנפש, וכי בהתאם לפסיקת בית המשפט העליון יש לנקוט בענישה מחמירה כלפי מבצעי עבירות נשק.",תמצית הטיעונים לעונש 
83,ME-22-11-10037,"ב""כ המאשימה טענה כי מידת הפגיעה של נאשם 1 בערכים המוגנים היא גבוהה עד מאוד, כי הוא פעל באופן רע ואכזרי כשאחז בנשק חם כלפי אחותו, בשעה ששבה בתמימותה, לאחר שנים, לצור מחצבתה ולחיק משפחתה, ובמעשיו ביקש לרצוח את ההרמוניה המשפחתית ולשלח ידו בנפשה של נפגעת העבירה, ולא חס עליה גם לעיני אמה ומשפחתה, שראו את הביזוי והרוע כלפיה במלוא עוצמתו; והכל גם ללא פחד שמא יפגע בטעות במי מבני המשפחה האחרים שנכחו במקום.",תמצית הטיעונים לעונש 
84,ME-22-11-10037,"ב""כ המאשימה הדגישה כי נאשם 1 המשיך במעשיו גם לאחר שפגע בנפגעת בזרועה וגרם לה חבלה חמורה ואף לאחר שנפלה ארצה כתוצאה מן הירי, המשיך לדלוק אחריה בקור רוח, וניסה שוב ושוב לירות לעברה באקדח, ולו היה מצליח לפגוע בנפגעת ביריות נוספות אלו התוצאות היו חמורות עוד יותר, זאת, חרף תחנוניה של אמם כי יניח לנפגעת העבירה לנפשה; וכי רק בזכות מעצור בנשק וצעקות האם לעבר נאשם 1 כי הוא פגע בלב נפגעת העבירה וגרם למותה, חדל הוא ממעשיו, ובכך לא התרחש אירוע חמור יותר.",תמצית הטיעונים לעונש 
85,ME-22-11-10037,"המאשימה הפנתה בטיעוניה לתסקיר נפגעת העבירה, לנזקים שנגרמו לה כתוצאה מהאירוע, להשלכותיו על מצבה הפיזי והנפשי ולאתגרים הרבים עמם היא נאלצת להתמודד בעטיו.",תמצית הטיעונים לעונש 
86,ME-22-11-10037,"עוד במסגרת הנסיבות שקשורות בביצוע העבירה, נטען כי האירוע היה מתוכנן וקדמו לו השגת הנשק וקביעת עיתוי הפעולה, וכי האירוע בוצע בתחכום תוך קריאה לנפגעת העבירה לחזור לבית המשפחה ויצירת מצג של סכסוך שנפתר.",תמצית הטיעונים לעונש 
87,ME-22-11-10037,"נטען כי חלקו של נאשם 1 באירוע היה דומיננטי מאד, וכי לנפגעת נגרמו נזקים פיזיים ונפשיים כעולה מתסקיר נפגע העבירה ואך בדרך נס ניצלו חייה.",תמצית הטיעונים לעונש 
88,ME-22-11-10037,"עוד טענה ב""כ המאשימה כי הנזק הפוטנציאלי כתוצאה ממעשי נאשם 1 הינו רב, וכי בעניין זה יש להביא בחשבון גם את העובדה שהנשק באמצעותו ביצע נאשם 1 את העבירות בהן הורשע לא נמסר לרשויות, וכי בכך פוטנציאל הנזק הגלום בו הוא רב מאוד.",תמצית הטיעונים לעונש 
89,ME-22-11-10037,"עוד נטען כי נאשם 1 ניצל לרעה את קרבתו לנפגעת, הבין את הפסול שבמעשיו ויכול היה בכל רגע להפסיק את האירוע, אך הוא המשיך וניסה לירות בנפגעת העבירה, כשניכר כי הוא שולט במעשיו, כשאין כל התגרות מצד נפגעת העבירה, וכשמעשיו האכזריים מהווים התעללות של ממש בנפשה של נפגעת העבירה ושל בני משפחתה שנכחו במקום.",תמצית הטיעונים לעונש 
90,ME-22-11-10037,"ב""כ המאשימה הפנתה לפסיקה ולמדיניות הענישה הנוהגת, וטענה כי בשנים האחרונות ישנה מגמת החמרה במדיניות הענישה הן בעבירות נשק והן בעבירות אלימות כלפי נשים.",תמצית הטיעונים לעונש 
91,ME-22-11-10037,"ב""כ המאשימה הפנתה למספר פסקי דין, וטענה כי עבירות האלימות של חבלה בכוונה מחמירה וחבלה בנסיבות חמורות מצדיקה קביעת מתחם עונש הולם שבין 11 ל-13 שנות מאסר; ואילו עבירות הנשק מצדיקות מתחם עונש הולם שבין 30 ל-42 חודשי מאסר בפועל.",תמצית הטיעונים לעונש 
92,ME-22-11-10037,"עם זאת, ב""כ המאשימה עתרה לקבוע מתחם עונש אחד כולל לכל מעשיו של נאשם 1 שינוע בין 13 ל-16 שנות מאסר בפועל.",תמצית הטיעונים לעונש 
93,ME-22-11-10037,"אשר לנסיבות שאינן קשורות בביצוע העבירה, ציינה ב""כ המאשימה את גילו הצעיר של הנאשם, היותו נעדר עבר פלילי, והודאתו של הנאשם, תוך שצוין, כי כבר הוחל בשמיעת הראיות בהליך וקוימה ישיבת הוכחות אחת במסגרתה העידו מספר עדי תביעה.",תמצית הטיעונים לעונש 
94,ME-22-11-10037,"עוד הפנתה ב""כ המאשימה לעולה מתסקיר שירות המבחן והמלצתו לענישה מוחשית.",תמצית הטיעונים לעונש 
95,ME-22-11-10037,"במכלול השיקולים, עתרה ב""כ המאשימה לגזור את דינו של נאשם 1 באמצע מתחם העונש ההולם ולגזור עליו מאסר בפועל ארוך ומשמעותי, לצד מאסר מותנה מרתיע, קנס, ופיצוי מוסכם של 80,000 ₪.",תמצית הטיעונים לעונש 
96,ME-22-11-10037,"ביחס לנאשם 2, המאשימה שבה על תנאי הסדר הטיעון הסגור לעונש, וביקשה כי בית המשפט יאמצו.",תמצית הטיעונים לעונש 
97,ME-22-11-10037,"נטען כי חלקו של נאשם 2 באירוע שונה באופן מהותי מחלקו של נאשם 1, וכי ההסדר ראוי בהתחשב בראיות העומדות נגדו, החיסכון בזמן השיפוטי ולקיחת האחריות מצד נאשם 2 על מעשיו.",תמצית הטיעונים לעונש 
98,ME-22-11-10037,"תמצית טיעוני ב""כ נאשם 1 לעונש",תמצית הטיעונים לעונש 
99,ME-22-11-10037,"ב""כ נאשם 1 הגיש אסופת תעודות לגבי ההליך הטיפולי והקבוצות הטיפולית בהם השתתף נאשם 1 במהלך שהותו במעצר, ואף הוא הגיש את מרבית טיעוניו בכתב.",תמצית הטיעונים לעונש 
100,ME-22-11-10037,"בטיעוניו הכתובים לעונש לא חלק ב""כ נאשם 1 על הפגיעה בערכים המוגנים, אולם טען, כי יש לשקול במסגרת הנסיבות הקשורות בביצוע העבירה את ההשפעה שהיתה על הנאשם והובילה אותו לפעול כשם שפעל, ואת יתר הנסיבות הקשורות בביצוע העבירות, כמו גם הנזקים שנגרמו בפועל למתלוננת.",תמצית הטיעונים לעונש 
101,ME-22-11-10037,"נטען כי הנזק בפועל היה קטן וכי העבירה בוצעה במטרה לחבול חבלה חמורה בלבד ולא מעבר לכך, ועל כן הנזק מוגבל, על אף הפוטנציאל שהיה גדול יותר.",תמצית הטיעונים לעונש 
102,ME-22-11-10037,"עוד טען הסנגור, כי מכתב האישום לא עולה תכנון מקדים ומתוחכם של הנאשם לאירוע, וכי יש ללמוד מתסקיר שירות המבחן שלא הנאשם הגה את תכנית הפעולה ולא הוא הזמין את הנפגעת לשוב לחיק משפחתה.",תמצית הטיעונים לעונש 
103,ME-22-11-10037,"בהקשר לכך נטען, בהתבסס על תסקיר שירות המבחן, כי נאשם 1 בעצמו נוצל על ידי משפחתו והושפע ממנה במשך שנים באשר לסבל לכאורה שנגרם למשפחה מהמתלוננת, ולא הוא היה ""הרוח החיה"" לתכנון האירוע, וכי יש לשקול זאת לעניין מידת אשמו בהתייחס למעשי העבירה.",תמצית הטיעונים לעונש 
104,ME-22-11-10037,"הסנגור ביקש ללמוד מתסקיר שירות המבחן אודות השפעת היחסים במשפחה ותסכולו של נאשם 1 מכך שהנפגעת לא פנתה אליו לבקש עזרה, כמו גם מהשפעת המשפחה עליו ופעולותיו באותו יום, כפי שציין בפני שירות המבחן.",תמצית הטיעונים לעונש 
105,ME-22-11-10037,"משכך, נטען כי חלקו של נאשם 1 בעבירה אינו בלעדי, שאלמלא הרקע האמור והכוונת הנאשם על ידי משפחתו, סביר שלא היה מבצע את המעשים; וכי לא רק שהוא לוקח אחריות מלאה על מעשיו ומאשים את עצמו, ברצונו לנתק את עצמו מהמשפחה לצמיתות לאחר שחרורו מהמאסר.",תמצית הטיעונים לעונש 
106,ME-22-11-10037,"ב""כ נאשם 1 התייחס לפסיקה שהוגשה על ידי המאשימה וטען כי מדובר במקרים חמורים יותר שאף הם אינם תומכים במתחם לו עתרה המאשימה.",תמצית הטיעונים לעונש 
107,ME-22-11-10037,"כן הפנה הסנגור לפסיקה רבה לצורך ביסוס טענותיו בעניין מדיניות הענישה הנוהגת בענייננו, טען כי העונש צריך להיות נמוך מכפי שנפסק בפועל בגין עבירה של ניסיון לרצח, ואף טען כי יש לשמור על יחס הולם בין העונש המוסכם לגבי נאשם 2 לבין העונש שייגזר על נאשם 1, שכן לגבי שניהם תוקן כתב האישום נוכח קושי ראייתי.",תמצית הטיעונים לעונש 
108,ME-22-11-10037,"בשים לכל האמור, עתר הסנגור לקבוע מתחם עונש הולם לחלקו של נאשם 1 באירוע, שינוע בין 3 ל- 6 שנות מאסר בפועל.",תמצית הטיעונים לעונש 
109,ME-22-11-10037,"אשר לנסיבות שאינן קשורות בביצוע העבירה, ביקש הסנגור לתת משקל לגילו הצעיר של הנאשם, להעדר עבר פלילי, לנטילת האחריות בשלב מוקדם של ההליך, בטרם העידה נפגעת העבירה וכדי לחסוך ממנה סבל נוסף ולחסכון הרב בזמן השיפוטי, לחרטה שמביע היום, לרצונו להשתלב בטיפול בין כתלי הכלא בו כבר החל, וכן להפקדה של סכום הפיצוי בהתאם להסכמה.",תמצית הטיעונים לעונש 
110,ME-22-11-10037,עוד הפנה הסנגור לתסקיר שירות המבחן ביחס לנסיבות חייו של הנאשם ולכך שלא נקבעה בעניינו רמת מסוכנות גבוהה.,תמצית הטיעונים לעונש 
111,ME-22-11-10037,במכלול שיקולים אלו עתר הסנגור לגזור את דינו של הנאשם ברף התחתון של מתחם העונש ההולם שלו עתרה ההגנה.,תמצית הטיעונים לעונש 
112,ME-22-11-10037,"תמצית טיעוני ב""כ נאשם 2 לעונש",תמצית הטיעונים לעונש 
113,ME-22-11-10037,"ב""כ נאשם 2 טען כי הסיבה לתיקון המשמעותי בכתב האישום הוא רצונם האמתי של הנאשמים שנפגעת העבירה תמשיך בחייה ושלא תידרש להעיד על האירוע, דבר שעלול היה להסלים את הסכסוך המשפחתי עוד יותר.",תמצית הטיעונים לעונש 
114,ME-22-11-10037,נטען כי אמנם עובדות כתב האישום נותרו כמות שהן אך סעיף העבירה שונה באופן משמעותי ויש לקיחת אחריות והבעת חרטה מצד הנאשם.,תמצית הטיעונים לעונש 
115,ME-22-11-10037,"על כן, עתר הסנגור לאמץ את הסדר הטיעון בעניינו של נאשם 2.",תמצית הטיעונים לעונש 
116,ME-22-11-10037,"נאשם 1 התקשה לדבר בבית המשפט אך הוא הכין מראש שני מכתבים – האחד הוגש לתיק בית המשפט [נ/2] והשני אותו מיען לנפגעת העבירה עצמה (המכתב נמסר לידי ב""כ המאשימה).",תמצית הטיעונים לעונש 
117,ME-22-11-10037,"במכתבו, ביקש את סליחת הנפגעת על כך שפגע בה ואכזב אותה.",תמצית הטיעונים לעונש 
118,ME-22-11-10037,"הוא ציין כי מגיעים לה חיים שקטים ושלווים, וכי הוא זה שביקש מבא-כוחו לחסוך את עדותה של הנפגעת, כי הוא מתחייב להעביר לה את הפיצוי, שהוא המעט שיכול לעשות כדי לכפר על מעשיו וכדי שתהיה לה התחלה טובה בחיים.",תמצית הטיעונים לעונש 
119,ME-22-11-10037,"עוד פירט נאשם 1 במכתבו את ההליך הטיפולי והקורסים שהוא עובר בכלא מאז נעצר, ואת העובדה שהמעצר גרם לו לחשוב על ההשלכות של מעשיו ועל הסיכון אליו חשף את אחותו, וציין כי הוא מודע לכך שפעל בדרך לא נכונה, כי המשפחה ""מילאה לו את הראש"" כל הזמן על אחותו, עוד מגיל צעיר וכי היום הוא מבין שהיה עליו להתרחק מהכל ולהמשיך בחייו ובזוגיות שלו, והוא לוקח אחריות מלאה על מעשיו.",תמצית הטיעונים לעונש 
120,ME-22-11-10037,"בבית המשפט, חזר נאשם 1 על עיקר הדברים גם בפנינו, ועל כך שהוא אוהב את אחותו ומבקש ממנה סליחה.",תמצית הטיעונים לעונש 
121,ME-22-11-10037,נאשם 2 הביע צער על מעשיו.,תמצית הטיעונים לעונש 
122,ME-22-11-10037,"בגזירת הדין יש להבטיח קיומו של יחס הולם בין חומרת מעשה העבירה בנסיבותיו ומידת אשמו של כל נאשם, ובין סוג ומידת העונש המוטל עליו.",דיון
123,ME-22-11-10037,"בהתאם לכך על בית המשפט לקבוע מתחם עונש הולם למעשה העבירה, תוך התחשבות בערכים החברתיים שנפגעו מביצוע העבירה, במידת הפגיעה בהם, במדיניות הענישה הנהוגה ובנסיבות הקשורות בביצוע העבירה.",דיון
124,ME-22-11-10037,בעניינו של נאשם 2 הגיעו הצדדים לעונש מוסכם ועל כן נדון בו בהמשך ובנפרד.,דיון
125,ME-22-11-10037,"הערכים המוגנים בעבירות האלימות בכלל, בוודאי בעבירות האלימות החמורות, הם זכותו של אדם לחייו, לשלמות גופו הפיזי והנפשי, לבטחונו ולכבודו, והם נגזרים מערכי היסוד של האדם באשר הוא אדם ומקומו בחברה מתורבתת.",קביעת מתחם העונש ההולם 
126,ME-22-11-10037,"העבירה של חבלה חמורה בנסיבות מחמירות, לפי סעיפים 333 ו- 335(א)(1) בחוק העונשין מצויה אף היא במדרג הגבוה של עבירות האלימות והעונש המרבי בצדה הוא 14 שנות מאסר.",קביעת מתחם העונש ההולם 
127,ME-22-11-10037,הנסיבות הקשורות בביצוע העבירה,קביעת מתחם העונש ההולם 
128,ME-22-11-10037,"האירוע שלפנינו הוא אירוע אכזרי, המבטא רוע ואטימות כלפי נפגעת העבירה, אחותו של נאשם 1, המבוגרת ממנו בשנתיים, תוך התעלמות מאנושיותה, מרצונותיה ומהאוטונומיה שלה, והתייחסות מבזה ומשפילה כלפיה, משל היתה רכוש המשפחה.",קביעת מתחם העונש ההולם 
129,ME-22-11-10037,"כל אלו באו לידי ביטוי בנחישותו של נאשם 1 לפגוע ולחבול קשה בנפגעת, שכל ""חטאה"" היה שביקשה את קרבת משפחתה לאחר שנים רבות של נתק.",קביעת מתחם העונש ההולם 
130,ME-22-11-10037,"יתרה מכך, הנאשם הוא אדם עצמאי, תבוני ונושא באחריות אישית למעשיו, והוא אינו רשאי להסתתר מאחורי רצונותיהם או ציפיותיהם של בני משפחתו.",קביעת מתחם העונש ההולם 
131,ME-22-11-10037,"אדרבא, היה עליו לשמש מגן לאחותו מפני חורשי רעתה.",קביעת מתחם העונש ההולם 
132,ME-22-11-10037,"הנפגעת התרגשה מאפשרות שיבתה לחיק משפחתה ועמלה ביחד עם בנות משפחתה הקרובות ביותר על הכנת ארוחת ערב משפחתית, גם עבור הנאשמים, כדי לחגוג את המאורע.",קביעת מתחם העונש ההולם 
133,ME-22-11-10037,"אלא שכאשר יצאה החוצה מהמטבח, נורתה מאחור על ידי נאשם 1, שגם לאחר שפגע בידה הימנית, וגם לאחר שנפלה, המשיך לכוון אליה את האקדח.",קביעת מתחם העונש ההולם 
134,ME-22-11-10037,"על אף שהנפגעת נמלטה בחזרה למטבח, ועל אף, שאמם של הנפגעת ונאשם 1 ביקשה מנאשם 1 ""אל תעשה זאת"" התעלם ממנה נאשם 1 והמשיך לדלוק אחר הנפגעת למטבח, שם ניסה שוב לירות ולפגוע בה, ורק בנס ובשל מעצור באקדח לא עלה הדבר בידו, אולם הוא המשיך לנסות לירות בה ושוב אמו תפסה בו וצעקה לעברו והתחננה בפניו שלא יעשה זאת ויניח לנפגעת, כשהיא מושכת אותו לכיוון חצר המתחם.",קביעת מתחם העונש ההולם 
135,ME-22-11-10037,"גם לאחר שהנפגעת ברחה לכיוון בית אח אחר שלה במתחם, המשיך נאשם 1 לדלוק אחריה וניסה, פעם אחר פעם, לירות בה אך לא הצליח בשל מעצור בנשק.",קביעת מתחם העונש ההולם 
136,ME-22-11-10037,"רק כאשר אמו צעקה לו כי פגע בליבה של הנפגעת וגרם למותה, נמלטו הנאשמים מהמקום.",קביעת מתחם העונש ההולם 
137,ME-22-11-10037,"תיאור המעשים כעולה מכתב האישום ממחיש את הנחישות הרבה בה פעל נאשם 1 כדי לממש את כוונתו לחבול במתלוננת, ומלמד על עצמת אותה כוונה לגרום לנפגעת את החבלה החמורה.",קביעת מתחם העונש ההולם 
138,ME-22-11-10037,"מתיאור המעשים עולה כי האירוע היה מתוכנן וכלל הצטיידות נאשם 1 באקדח, והמתנתו לשעת כושר לפגוע בנפגעת, שעת כושר שהתגלתה כאמור עם שובה של הנפגעת לבית משפחתה והארוחה שתוכננה כדי לחגוג את שובה.",קביעת מתחם העונש ההולם 
139,ME-22-11-10037,"הדברים עולים אף מסעיף 9 לכתב האישום מכך שנאשם 2 ידע מראש על זממו וכוונתו של נאשם 1 לגרום לנפגעת חבלה חמורה, והם עולים גם מהסברו של נאשם 1 לקצינת המבחן ביחס לתכנון האירוע, והיעתרותו לפניית משפחתו לפגוע בנפגעת.",קביעת מתחם העונש ההולם 
140,ME-22-11-10037,"גם אם נאשם 1 קיבל לדבריו את האקדח ואת ההוראה לפגוע בנפגעת רק ביום האירוע (ונדגיש כי טענה זו לא הוכחה), עדיין מדובר באירוע מתוכנן, שהוא היה חלק מתכנונו.",קביעת מתחם העונש ההולם 
141,ME-22-11-10037,"חלקו היחסי של נאשם 1 באירוע היה דומיננטי ומכריע, והוא זה שבסופו של דבר אחז לבדו באקדח, ירה בנפגעת ורדף אחריה למטבח, לחצר ולבית אח נוסף במתחם, כדי להמשיך ולפגוע בה, והכל לעיני הנוכחים שהיו אותה שעה במתחם, וחרף תחנוניה של האם, שגם באמצעותם לא עלה בידה לעצור בעדו.",קביעת מתחם העונש ההולם 
142,ME-22-11-10037,"לנאשם 1 היו אפשרויות רבות לחדול ממעשהו, אף לאחר הירי הראשון ופגיעתו בידה של הנפגעת, והוצבו בפניו תמרורי ""עצור"" רבים, בעיקר על ידי אמו, באופן פיזי ובצעקות, אולם רק עניין טכני, שאינו בשליטתו - מעצור בנשק - מנע ממנו את הפגיעה הקשה בנפגעת, ולבסוף רק בשל העובדה שאמו אמרה לו בכזב כי הנפגעת מתה, חדל ממעשיו וברח יחד עם נאשם 2.",קביעת מתחם העונש ההולם 
143,ME-22-11-10037,"הנזק הפיזי שנגרם בפועל לנפגעת כלל שבר בעצם הזרוע כתוצאה מהירי והיא היתה מאושפזת 4 ימים ונדרשה לניתוח ולקיבוע העצם בידה, ועד היום היא חווה קשיים תפקודיים.",קביעת מתחם העונש ההולם 
144,ME-22-11-10037,"אולם דומה, שמעבר לנזק הפיזי, הנזק הרב יותר לנפגעת הוא נזק נפשי, הכולל פגיעה קשה בבטחונה האישי, בתפקודה בכלל מישורי חייה; ופגיעה קשה באמון במשפחתה ובסביבתה הקרובה, כפי שבא לידי ביטוי בתמונת הנזק הקשה העולה מתסקיר נפגעת העבירה, ובכלל זה העובדה שהנפגעת נותרה חסרת עוגן לבטחונה האישי, ומלווה אותה תחושה קשה של בדידות, עצב וכאב ותחושה של הפקרה ובגידה, לרבות מצד יתר בני משפחתה.",קביעת מתחם העונש ההולם 
145,ME-22-11-10037,"מעבר לנזקים שנגרמו בפועל, במעשי נאשם 1 גלום פוטנציאל נזק רב ביותר.",קביעת מתחם העונש ההולם 
146,ME-22-11-10037,"בכוונתו לפגוע בנפגעת על מנת להטיל בה נכות או מום, או לגרום לה חבלה חמורה, בחר נאשם 1 בנשק חם, שיש בו כדי להגדיל את פוטנציאל הנזק לנפגעת ולסביבה, והוא ירה בה בנשק זה בפועל בתוך מתחם המגורים.",קביעת מתחם העונש ההולם 
147,ME-22-11-10037,"בחירתו זו של נאשם 1 בנשק חם ושימושו בו לשם מימוש כוונתו, ונחישותו של נאשם 1 ורדיפתו אחר הנפגעת כדי להמשיך ולירות בה מלמדים כי פוטנציאל הנזק היה רב ביותר, ונאשם 1 אף יכול היה לגרום לתוצאה קשה הרבה יותר, לרבות תוצאה קטלנית, גם אם לא זו היתה כוונתו של נאשם 1 מלכתחילה.",קביעת מתחם העונש ההולם 
148,ME-22-11-10037,"יתרה מכך, נאשם 1 התעלם במעשיו גם מנוכחותם של בני משפחה נוספים במקום ומהסכנה הרבה שנשקפה אף להם כתוצאה מהירי.",קביעת מתחם העונש ההולם 
149,ME-22-11-10037,"בעבירה זו, בוודאי בחלופה בה הורשע נאשם 1, עיקר החומרה נעוץ בסכנה הרבה שבמעשה שתכליתו לנסות לגרום לחבלה חמורה או למום או לנכות, גם אם ניסיון זה לא צלח.",קביעת מתחם העונש ההולם 
150,ME-22-11-10037,"זהו ביטוי לחשיבות שראה המחוקק באמדן הסכנה עצמה גם אם הנזק בפועל נמוך או אפילו לא התרחש, והכל כדי לנטרל את גורם המזל והמקריות [ראו: ב.",קביעת מתחם העונש ההולם 
151,ME-22-11-10037,סנג'רו ביקורת דיני העונשין הישראליים 41 הוצ' נבו (2020)].,קביעת מתחם העונש ההולם 
152,ME-22-11-10037,"נאשם 1 היה מודע היטב למעשיו, ורדיפתו אחר הנפגעת וניסיונו שוב ושוב לתפעל את האקדח ולירות בה מלמדים על נחישותו הרבה לפגוע בה.",קביעת מתחם העונש ההולם 
153,ME-22-11-10037,"כאמור, לא עזרו ""תמרורי העצור"" שהוצבו בפניו על ידי אמו, ולמרות שהיה יכול בכל עת לחדול ממעשיו, בוודאי לאחר הפגיעה הראשונה ולאחר שאמו אמרה לו לחדול, לא עשה כן, עד שאמו אמרה לו שהנפגעת מתה; כל זאת ללא כל התגרות מצד הנפגעת.",קביעת מתחם העונש ההולם 
154,ME-22-11-10037,"בכך, גם ניצל נאשם 1 את מעמדו כלפי הנפגעת, ואת שיבתה לחיק המשפחה באותו יום, מתוך רצון להתפייס עם משפחתה ואף עם נאשם 1, אחיה, כשהיא בטוחה שלא תיפגע.",קביעת מתחם העונש ההולם 
155,ME-22-11-10037,"יש קושי במתן משקל משמעותי לטענת ההגנה כי נאשם 1 לא היה הרוח החיה מאחורי האירוע וכי הושפע ו""נוצל"" על ידי בני משפחתו, לצורך ביצוע מעשי העבירה.",קביעת מתחם העונש ההולם 
156,ME-22-11-10037,"אכן, גם נפגעת העבירה תיארה בתסקיר כי היא הגיעה למתחם לאחר שמשפחתה ביקשה ממנה לשוב, וכי ידעה שיחס משפחתה אליה שלילי אך קיוותה לשינוי ביחס אליה ועל כן שבה כדי לחדש את הקשר המשפחתי, ולא רק עם נאשם 1.",קביעת מתחם העונש ההולם 
157,ME-22-11-10037,"נאשם 1 ציין בפני קצינת המבחן את הלחץ שהופעל עליו ואת הדרך בה הגיע האקדח לרשותו, אולם מדובר בנסיבות הטעונות הוכחה [סעיף 40י(ג) לחוק], ובוודאי לגבי עצמת השפעתה של המשפחה עליו והיעדר יכולת לכאורה של נאשם 1 לסרב.",קביעת מתחם העונש ההולם 
158,ME-22-11-10037,"בכתב האישום המתוקן בו הודה נאשם 1 לא צוין כיצד הגיע האקדח לידיו, ואין אינדיקציה לאופן השפעת המשפחה עליו, כפי שאכן תואר בתסקיר ונטען על ידי סנגורו בטיעוניו לעונש.",קביעת מתחם העונש ההולם 
159,ME-22-11-10037,"העובדה שנאשם 1 גילה נחישות במהלך האירוע, בוודאי לאחר שפגע כבר בנפגעת, מלמדת כי ללא קשר לרצון בני משפחתו, היה לו דחף פנימי משל עצמו לפגוע קשה בנפגעת.",קביעת מתחם העונש ההולם 
160,ME-22-11-10037,"ב""כ נאשם 1 טען כי יש לראות בחלופה שבסעיף 329(א)(2) כחלופה חמורה פחות מזו שבסעיף 329(א)(1) לחוק, בשל הגדרתה כ""ניסיון"" בלבד.",קביעת מתחם העונש ההולם 
161,ME-22-11-10037,איננו מקבלים טענה זו.,קביעת מתחם העונש ההולם 
162,ME-22-11-10037,"זאת ועוד: במקרה שלפנינו ישנו שילוב של חבלה חמורה בנסיבות מחמירות בעצם הירי שפגע בידה של הנפגעת והחבלה שנגרמה לה בפועל בשל כך, ביחד עם הכוונה לגרום לנפגעת חבלה חמורה או מום או נכות, באמצעות ניסיון לירות בה שוב ושוב, וכאמור נחישותו הרבה של נאשם 1 מעידה על עצמת כוונתו לחבול במתלוננת.",קביעת מתחם העונש ההולם 
163,ME-22-11-10037,"במכלול נסיבות אלו, עצמת הפגיעה בערכים המוגנים גבוהה וכך גם מידת אשמו של נאשם 1.",קביעת מתחם העונש ההולם 
164,ME-22-11-10037,"מדיניות הענישה הכללית בעבירות אלימות, בוודאי בעבירות המבוצעות תוך שימוש בנשק, היא מדיניות מחמירה, והבכורה ניתנת לשיקולי ההרתעה והגמול.",קביעת מתחם העונש ההולם 
165,ME-22-11-10037,"עם זאת, וגם בעבירות חמורות כפי העבירות שלפנינו, ברי כי קשת הענישה רחבה ותלויה בנסיבות כל מקרה ומקרה, ובכלל זה תלוי הדבר בין היתר בעצמת האלימות, בחבלות בפועל ובכוח, בעצמת הסכנה לקורבן ולסביבה, בסוג הנשק בו נעשה שימוש, בהיקף המשתתפים ולא פחות חשוב בהקשר לעבירה לפי סעיף 329 לחוק – בבחינת עצמת הכוונה לפגוע.",קביעת מתחם העונש ההולם 
166,ME-22-11-10037,"משכך, ומטבע הדברים, יש קושי למצוא בפסיקה מקרים שנסיבותיהם זהות.",קביעת מתחם העונש ההולם 
167,ME-22-11-10037,"הצדדים הפנו אותנו למספר רב של פסקי דין, כל אחד לפי נקודת מבטו.",קביעת מתחם העונש ההולם 
168,ME-22-11-10037,"עיינו בפסיקה הרבה, ולא מצאנו מקרים הדומים מאוד בנסיבותיהם למקרה שלפנינו.",קביעת מתחם העונש ההולם 
169,ME-22-11-10037,"משכך, נסקור להלן פסיקה, שהוגשה ואחרת, ואשר ניתנת לאבחון לענייננו, לכאן ולכאן:",קביעת מתחם העונש ההולם 
170,ME-22-11-10037,בשל אי מיצוי הדין העמיד בית המשפט העליון את עונשו של המשיב על 9 שנות מאסר בפועל לצד יתרה ענישה הנלווית.,קביעת מתחם העונש ההולם 
171,ME-22-11-10037,"ליבת העבירה בסעיף 329 לחוק היא הכוונה עצמה להטיל באדם נכות או מום, או לגרום לו חבלה חמורה.",קביעת מתחם העונש ההולם 
172,ME-22-11-10037,"עבירה זו משקפת את רצונו של המחוקק להתמודד עם הרוע עצמו, ועם הכוונה להזיק ולהרע.",קביעת מתחם העונש ההולם 
173,ME-22-11-10037,"זו מהות חומרתה של העבירה ולא בהכרח חומרת הפגיעה עצמה, שהיא לא אחת תוצאה מקרית של המעשה ויישום הכוונה.",קביעת מתחם העונש ההולם 
174,ME-22-11-10037,"מניתוח הפסיקה שהוצגה לנו ופורטה לעיל עולה, כי המקרים בהם נקבעו מתחמי ענישה חמורים כוללים חבלות חמורות או ריבוי של מקרים וקורבנות.",קביעת מתחם העונש ההולם 
175,ME-22-11-10037,"אמנם במרבית המקרים שנסקרו לעיל חומרת החבלה הפיזית שנגרמה בפועל לנפגעי העבירה גבוהה משמעותית מהחבלה שנגרמה לנפגעת העבירה במקרה שלפנינו; אולם, החומרה הרבה שבמקרה שלפנינו נמדדת לא רק בחבלה שנגרמה בפועל כתוצאה מהירי שבעטיו יוחסה לנאשם 1 עבירה של חבלה בנסיבות מחמירות, אלא בעיקר בעצמת הכוונה של נאשם 1 לפגוע במתלוננת ולגרום לה חבלה חמורה, ובסיכון הפוטנציאלי.",קביעת מתחם העונש ההולם 
176,ME-22-11-10037,"הנסיבות החמורות בענייננו, המלמדות על הכוונה לפגוע, באו לידי ביטוי בתכנון המוקדם, בניצול האמון שנתנה הנפגעת במשפחתה, שהציעה לה לחזור לביתה, כשהנפגעת הגיעה מתוך תקווה לחזור לחיק המשפחה; בהצטיידות מראש באקדח כנשק חם למימוש הכוונה, בירי על הנפגעת מאחור, ברדיפתו של נאשם 1 אחרי הנפגעת בנחישות תוך ניסיון שוב ושוב לירות בה, תוך אטימת הלב והעיניים לראות את הסכנה לנפגעת וליתר בני המשפחה שבמתחם ותוך אטימת האזניים וההתעלמות מתחינותיה של האם לעצור, כשרק סדרת מעצורים בנשק והנחתו של הנאשם כי הנפגעת כבר מתה, גרמו לו להפסיק את מסע הרדיפה ולהימלט מהמקום.",קביעת מתחם העונש ההולם 
177,ME-22-11-10037,"ככל שעצמת הכוונה במקרה שלפנינו גבוהה, כך הפגיעה בערך המוגן וחומרתה של העבירה גבוהות.",קביעת מתחם העונש ההולם 
178,ME-22-11-10037,"זאת ועוד, הנזק לא נמדד רק בחבלה הפיזית, כשבענייננו רק במזל לא נגרם נזק חמור יותר, אלא גם בנזק הנפשי הנרחב שנגרם לנפגעת ואשר בא לידי ביטוי בתסקיר נפגעת העבירה.",קביעת מתחם העונש ההולם 
179,ME-22-11-10037,קביעת מתחם העונש ההולם בעניינו של נאשם 1,קביעת מתחם העונש ההולם 
180,ME-22-11-10037,בתי המשפט פסקו שוב ושוב כי על בית המשפט לתת ידו למאבק בשימוש בנשק חם לצורך פתרון סכסוכים.,קביעת מתחם העונש ההולם 
181,ME-22-11-10037,"קל וחומר לגבי מצבים בהם נעשה שימוש בנשק חם כדי לפתור מחלוקות בתוך המשפחה, כפי ענייננו, כאשר כל ""חטאה"" של הנפגעת שהסכימה לשוב לחיק משפחתה בציפייה כי זו תקבל אותה סוף סוף.",קביעת מתחם העונש ההולם 
182,ME-22-11-10037,"בשים לב לעצמת הפגיעה בערכים המוגנים ולמכלול הנסיבות הקשורות בביצוע העבירה, ובשים לב למדיניות הפסיקה הנוהגת אליה התייחסנו לעיל, אנו קובעים את מתחם העונש ההולם בעניינו של נאשם 1 כמתחם שינוע בין 8 ל- 12 שנות מאסר בפועל, וזאת לצד ענישה נלווית של מאסר על תנאי ופיצוי.",קביעת מתחם העונש ההולם 
183,ME-22-11-10037,"נאשם 1 צעיר כבן 27.5 שנים כיום, ובמועד האירוע היה כבן 25.",גזירת דינו של נאשם 1 בתוך המתחם 
184,ME-22-11-10037,אין לו עבר פלילי.,גזירת דינו של נאשם 1 בתוך המתחם 
185,ME-22-11-10037,"הוא אמנם לא הודה בתחילת ההליך, אולם נטל אחריות מלאה על מעשיו והודה בביצוע העבירות שיוחסו לו בכתב האישום המתוקן בטרם העידה נפגעת העבירה.",גזירת דינו של נאשם 1 בתוך המתחם 
186,ME-22-11-10037,"נטילת האחריות בענייננו היא משמעותית, בוודאי בשים לב לכך שנפגעת העבירה עצמה מבקשת עוגן ותחושה של הכרת משפחתה בפגיעה בה.",גזירת דינו של נאשם 1 בתוך המתחם 
187,ME-22-11-10037,נאשם 1 פנה במכתבים לנפגעת העבירה ולבית המשפט.,גזירת דינו של נאשם 1 בתוך המתחם 
188,ME-22-11-10037,"איננו יודעים מה כתב לנפגעת העבירה אך כפי שפורט לעיל, במכתבו אלינו [נ/2] ביקש את סליחתה של הנפגעת כשהוא מבטא מודעות לכך שאכזב אותה, מכיר בטעותו והתחייב לעשות את הנדרש לשם צמצום נזקי מעשיו על ידי תשלום הפיצוי, כמו גם רצונו לחזור למוטב.",גזירת דינו של נאשם 1 בתוך המתחם 
189,ME-22-11-10037,"מדובר באינדיקציות לקיומן של חרטה בלב נאשם 1 והכרה בצורך בהליך טיפולי, שבו החל נאשם 1 בין כתלי הכלא וברצונו להמשיך בו.",גזירת דינו של נאשם 1 בתוך המתחם 
190,ME-22-11-10037,"מן הצד האחר, מהתסקיר בעניינו עולה כי הוא מתקשה לעמוד בפני דרישות משפחתו וכי קיים עדיין סיכון לשימוש באלימות במצבי לחץ והצורך לעמוד בציפיות המשפחה.",גזירת דינו של נאשם 1 בתוך המתחם 
191,ME-22-11-10037,"נתון זה מצריך שקילת שיקולי הרתעה ליחיד, מעבר לשיקולי ההרתעה הכלליים, ומכאן גם המלצת שירות המבחן להשית על נאשם 1 ענישה מוחשית ומרתיעה.",גזירת דינו של נאשם 1 בתוך המתחם 
192,ME-22-11-10037,"בשים לב לנסיבות אלה שאינן קשורות בביצוע העבירה, אנו סבורים שיש לגזור את דינו של הנאשם לעונש בחלק הנמוך של מתחם העונש ההולם, אם כי לא בתחתיתו ממש.",גזירת דינו של נאשם 1 בתוך המתחם 
193,ME-22-11-10037,גזירת דינו של נאשם 2 – כיבוד הסדר הטיעון בעניינו,גזירת דינו של נאשם 1 בתוך המתחם 
194,ME-22-11-10037,"כאמור, בעניינו של נאשם 2 הגיעו הצדדים להסדר טיעון ועתרו במשותף להשית עליו, בגין הרשעתו בעבירה של אי מניעת פשע, עונש מאסר של 9 חודשים שירוצו בעבודות שירות ככל שימצא מתאים לכך, וזאת לצד עונש מאסר על תנאי ופיצוי מוסכם בסך 2,000 ₪.",גזירת דינו של נאשם 1 בתוך המתחם 
195,ME-22-11-10037,"כעולה מכתב האישום המתוקן, חלקו של נאשם 2 באירוע מצומצם יחסית ומתבטא בכך שידע שנאשם 1 זומם לחבול במתלוננת חבלה בכוונה מחמירה, ולמרות שנכח במקום לא נקט כל אמצעים סבירים למנוע מנאשם 1 לבצע את זממו כאמור.",גזירת דינו של נאשם 1 בתוך המתחם 
196,ME-22-11-10037,"המאשימה ציינה כי הגיעה להסדר בעניינו של נאשם 2 גם בשים לב לתשתית הראייתית בעניינו, כמו גם נטילת האחריות על ידו והחסכון בזמן השיפוטי.",גזירת דינו של נאשם 1 בתוך המתחם 
197,ME-22-11-10037,אין להקל ראש בחלקו של נאשם 2 ובוודאי שלא בנסיבות העבירה דנן.,גזירת דינו של נאשם 1 בתוך המתחם 
198,ME-22-11-10037,"הגעתה של נפגעת העבירה למתחם המשפחה היתה תוך אמון בבני משפחתה ובכנות פנייתם אליה כי תשוב, וכיוון שהניחה כי לא יאונה לה כל רע.",גזירת דינו של נאשם 1 בתוך המתחם 
199,ME-22-11-10037,"הפגיעה הקשה בה נובעת מניפוץ האמון שלה לא רק בנאשם 1 אלא גם בבני משפחתה האחרים, והדברים בוודאי נכונים ביחס למי שידע כי נאשם 1 זומם לפגוע בנפגעת ולא עשה דבר להגן עליה.",גזירת דינו של נאשם 1 בתוך המתחם 
200,ME-22-11-10037,מהתסקיר בעניינו של נאשם 2 עולה כי בשל היותו צעיר מנאשם 1 הוא חשש ולא היו לו את הכלים להתערב.,גזירת דינו של נאשם 1 בתוך המתחם 
201,ME-22-11-10037,"עניין זה לא הועמד לבירור עובדתי אולם כאמור, זהו שיקול של התביעה בהערכת ראיותיה.",גזירת דינו של נאשם 1 בתוך המתחם 
202,ME-22-11-10037,"בשים לב לעצמת הפגיעה בערכים המוגנים מחד, ושיקולי התביעה בהגעתה להסדר, ובכללם העובדה שנאשם 2 הינו צעיר ללא עבר פלילי והוא נטל אחריות למעשיו, לא מצאנו כל מקום להתערב בהסדר הטיעון בעניינו ואנו מאמצים אותו, בוודאי לאחר שנאשם 2 נמצא כשיר לרצות את עונשו בדרך של עבודות שירות.",גזירת דינו של נאשם 1 בתוך המתחם 
203,ME-22-11-10037,"אשר על כן, אנו גוזרים על הנאשמים את העונשים הבאים, כל אחד לפי חלקו:",סוף דבר 
204,ME-22-11-10037,9 שנות מאסר בפועל.,סוף דבר 
205,ME-22-11-10037,המאסר יימנה מיום מעצרו של הנאשם 18.10.2022.,סוף דבר 
206,ME-22-11-10037,"12 חודשי מאסר על תנאי, שלא יעבור במשך 3 שנים ממועד שחרורו ממאסר כל עבירת אלימות מסוג פשע, או עבירת נשק כלשהי.",סוף דבר 
207,ME-22-11-10037,"פיצוי לנפגעת העבירה, בסך 80,000 ₪.",סוף דבר 
208,ME-22-11-10037,"הפיצוי ישולם באמצעות העברת הסך שהופקד בתיק בית המשפט, לרבות בתיק המעצר (סך כולל של 30,000 ₪), והיתרה תשולם ב- 10 תשלומים חודשיים שווים ורצופים החל מיום 1.2.2025 ובכל 1 לחודש שלאחריו, ואם לא ישולם אחד התשלומים במועד, תעמוד היתרה לפירעון מיידי.",סוף דבר 
209,ME-22-11-10037,"9 חודשי מאסר, אשר ירוצו בדרך של עבודות שירות בהתאם לחוות הדעת שהוגשה לתיק ביום 6.1.2025.",סוף דבר 
210,ME-22-11-10037,"מובהר לנאשם 2 שאם לא יקפיד על הוראות הממונה ועל תנאי עבודות השירות, ניתן יהיה להפקיע את עונשו והוא יידרש לרצות את יתרת המאסר מאחורי סורג ובריח.",סוף דבר 
211,ME-22-11-10037,"נאשם 2 יתייצב לריצוי עונשו ביום 2.3.2025 בשעה 08:00, או במועד אחר שייקבע ע""י הממונה על עבודות השירות, במשרדי הממונה על עבודות השירות.",סוף דבר 
212,ME-22-11-10037,"6 חודשי מאסר על תנאי, לתקופה של 3 שנים מהיום, שלא יעבור עבירה בה הורשע או כל עבירת אלימות.",סוף דבר 
213,ME-22-11-10037,"פיצוי לנפגעת העבירה, בסך 2,000 ₪.",סוף דבר 
214,ME-22-11-10037,הפיצוי ישולם מתוך ההפקדה שהפקיד נאשם 2 בתיק בית המשפט.,סוף דבר 
215,ME-22-11-10037,המאשימה תוודא פרטי נפגעת העבירה בתיק בית המשפט.,סוף דבר 
216,ME-22-11-10037,"אנו מוצאים לנכון להפנות את שב""ס לבקשתו של נאשם 1 להמשיך בהליך הטיפולי בו החל.",סוף דבר 
217,ME-22-11-10037,המזכירות תעביר העתק גזר הדין לשירות המבחן ולממונה על עבודות השירות.,סוף דבר 
218,ME-22-11-10037,זכות ערעור לבית המשפט העליון תוך 45 יום.,סוף דבר 
219,ME-22-11-10037,"ניתן היום, ז' טבת תשפ""ה, 07 ינואר 2025, במעמד הצדדים.",סוף דבר 
