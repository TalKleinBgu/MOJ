,verdict,text,part
0,ME-16-07-39850-50,כבוד השופטת  מיכל ברק נבו,בית המשפט המחוזי מרכז-לוד
2,ME-16-07-39850-50,גואד עבד אל קאדר (עציר),נגד
3,ME-16-07-39850-50,עבד אל פאתח קטאווי (עציר),נגד
4,ME-16-07-39850-50,מוחמד חאג' יחיא (עניינו הסתיים),נגד
5,ME-16-07-39850-50,ישראל גובני (עציר) (עניינו הסתיים),נגד
6,ME-16-07-39850-50,"חוק העונשין, תשל""ז-1977: סע'  144(א), 144(ב), 40יג, 499(א)(1)",נגד
7,ME-16-07-39850-50,"חוק המרשם הפלילי ותקנת השבים, תשמ""א-1981: סע'  5, 6, 7, 8, 9, 14, 16",נגד
8,ME-16-07-39850-50,"ב""כ המאשימה - אין התייצבות",נוכחים:
9,ME-16-07-39850-50,"נאשמים 1 ו-2 ובאי כוחם (הנאשמים הובאו באמצעות שב""ס)",נוכחים:
10,ME-16-07-39850-50,גזר דין (בעניינם של נאשמים 1 ו-2),נוכחים:
11,ME-16-07-39850-50,"כל הנאשמים בתיק זה הורשעו על פי הודאתם בכתב אישום מתוקן, במסגרת הסדר טיעון.",רקע וכתב האישום המתוקן
12,ME-16-07-39850-50,"נאשמים 3 ו-4 הגיעו להסדרים עונשיים ""סגורים"" ודינם נגזר זה מכבר.",רקע וכתב האישום המתוקן
13,ME-16-07-39850-50,"לפנינו עניינם של נאשמים 1 ו-2, שלגביהם אין הסכמה עונשית.",רקע וכתב האישום המתוקן
14,ME-16-07-39850-50,"בעניינם הוסכם על הגשת תסקיר משירות המבחן, וכך נעשה.",רקע וכתב האישום המתוקן
15,ME-16-07-39850-50,לאחר הגעת התסקירים נשמעו הטיעונים לעונש.,רקע וכתב האישום המתוקן
16,ME-16-07-39850-50,"על פי החלק הכללי שבכתב האישום המתוקן, בין הימים 28.6.16 - 11.7.16, בהזדמנויות שונות, פעלו ארבעת הנאשמים, ביחד ולחוד, לצורך הוצאה לפועל של עסקאות נשק וקידומן בדרכים שונות.",רקע וכתב האישום המתוקן
17,ME-16-07-39850-50,"הנאשמים פעלו שלא כדין לאיתור, הובלה ושיווק של כלי נשק ותחמושת בשטחי הרשות הפלסטינית ובתחומי מדינת ישראל.",רקע וכתב האישום המתוקן
18,ME-16-07-39850-50,"בין האנשים שעימם היו הנאשמים בקשר במסגרת פעולותיהם לאתר ולרכוש כלי נשק בשטחי הרשות הפלסטינית, היה מונדר אכבאריה, תושב הכפר שוויכה ברשות הפלסטינית, אשר ייצר ותיקן בביתו כלי נשק [מונדר].",רקע וכתב האישום המתוקן
19,ME-16-07-39850-50,"על פי האישום הראשון, המיוחס לנאשמים 1 ו-4 בלבד, עובר ליום 28.6.16 קשרו נאשם 1 ונאשם 4 קשר שלפיו נאשם 1 ירכוש נשק עבור נאשם 4 ואחרים (שזהותם אינה ידועה למאשימה).",רקע וכתב האישום המתוקן
20,ME-16-07-39850-50,"במסגרת הקשר ולשם קידומו, התקשר נאשם 1 ביום 28.6.16 אל מונדר וביקש לרכוש ממנו כלי נשק שייצר, לצרכי מסחר.",רקע וכתב האישום המתוקן
21,ME-16-07-39850-50,"מונדר התחייב לסיים את ייצור הנשק תוך יומיים והעמיד את מחירו על סך של כ-3,400 ₪.",רקע וכתב האישום המתוקן
22,ME-16-07-39850-50,"נאשם 1 ציין כי הקונים של הנשק כבר העבירו לידיו מחצית מעלות הנשק, והשניים סיכמו להיפגש בעוד יומיים לצורך השלמת העסקה.",רקע וכתב האישום המתוקן
23,ME-16-07-39850-50,"ביום 2.7.16 יצא נאשם 1 משטחי מדינת ישראל אל הכפר שוויכה ובאותו יום חזר לשטחי מדינת ישראל, כשברשותו נשק שאותו נשא.",רקע וכתב האישום המתוקן
24,ME-16-07-39850-50,נאשם 1 הודיע לנאשם 4 כי הנשק שהזמין ממנו נמצא בידיו.,רקע וכתב האישום המתוקן
25,ME-16-07-39850-50,"בגין מעשים אלו הורשעו נאשמים 1 ו-4 בביצוע עבירה של קשירת קשר לפשע (סחר בנשק), על פי סעיף 499(א)(1) לחוק העונשין, התשל""ז-1977 [חוק העונשין].",רקע וכתב האישום המתוקן
26,ME-16-07-39850-50,"בנוסף נאשם 1 הורשע בנשיאת נשק, עבירה לפי סעיף 144(ב) לחוק העונשין.",רקע וכתב האישום המתוקן
27,ME-16-07-39850-50,"על פי עובדות האישום השני, המיוחס לנאשמים 1 ו-3 בלבד, ביום 4.7.16, בשעות אחר הצהריים, התקשר אדם, שזהותו אינה ידועה למאשימה [האחר] והציע לנאשם 1 לרכוש ממנו נשק חדש בעלות של כ-3,200 ₪.",רקע וכתב האישום המתוקן
28,ME-16-07-39850-50,נאשם 1 השיב כי יברר אם יוכל להוציא את העסקה אל הפועל.,רקע וכתב האישום המתוקן
29,ME-16-07-39850-50,"במסגרת הקשר ולשם קידומו, התקשר נאשם 1 אל נאשם 3 וביקש ממנו לאתר קונה עבור הנשק שהוצע לו על ידי האחר.",רקע וכתב האישום המתוקן
30,ME-16-07-39850-50,"כעבור כמחצית השעה הודיע נאשם 3 לנאשם 1 כי מצא קונה, אדם שזהותו אינה ידועה למאשימה, ושיש בידי הקונה את סכום הכסף הנדרש עבור הנשק, אך יש להמתין מספר שעות עד לביצוע העסקה כיוון שהקונה אינו באזור.",רקע וכתב האישום המתוקן
31,ME-16-07-39850-50,בהמשך תואמה פגישה עם הקונה בסמוך לביתו של נאשם 3.,רקע וכתב האישום המתוקן
32,ME-16-07-39850-50,"בגין מעשים אלו הורשעו הנאשמים 1 ו-3 בביצוע עבירה של קשירת קשר לפשע (סחר בנשק), על פי סעיף 499(א)(1) לחוק העונשין.",רקע וכתב האישום המתוקן
33,ME-16-07-39850-50,"על פי עובדות האישום השלישי, המיוחס לנאשם 1 בלבד, עובר ליום 4.7.16, במועד שאינו ידוע במדויק למאשימה, על מנת לקדם עסקת נשק, פנה נאשם 1 למונדר וביקש לרכוש ממנו נשק.",רקע וכתב האישום המתוקן
34,ME-16-07-39850-50,השניים קבעו כי נאשם 1 יגיע אל מונדר ביום 5.7.16 בשעות אחר הצהריים.,רקע וכתב האישום המתוקן
35,ME-16-07-39850-50,"במועד שנקבע, בסמוך לשעה 17:30, נסע נאשם 1 ברכבו משטחי מדינת ישראל אל הכפר שוויכה ורכש ממונדר רובה דמוי תת מקלע מאולתר, ומחסנית תואמת, לשם סחר בהם.",רקע וכתב האישום המתוקן
36,ME-16-07-39850-50,"נאשם 1 ומונדר החביאו את הנשק והמחסנית ברשת שמתחת למגבים ומכסה המנוע ברכבו של נאשם 1, וזה פנה לשוב לשטחי מדינת ישראל על מנת למכור את הנשק לאחר.",רקע וכתב האישום המתוקן
37,ME-16-07-39850-50,"בסמוך לשעה 18:30 הגיע נאשם 1 למחסום ""תאנים"" שם עוכב לצורך בדיקה, שבמהלכה נתגלו ונתפסו הנשק והמחסנית, ונאשם 1 נעצר.",רקע וכתב האישום המתוקן
38,ME-16-07-39850-50,"בגין מעשים אלו הורשע נאשם 1 ברכישת נשק, עבירה על פי סעיף 144(א) רישא לחוק העונשין ובנשיאת נשק, עבירה לפי סעיף 144(ב) לחוק העונשין.",רקע וכתב האישום המתוקן
39,ME-16-07-39850-50,"על פי עובדות כתב האישום הרביעי, המיוחס לנאשם 2 בלבד, עובר ליום 3.7.16, במועד שאינו ידוע במדויק למאשימה, יצר נאשם 2 קשר עם מונדר והעביר לידיו נשק על מנת שיתקנו.",רקע וכתב האישום המתוקן
40,ME-16-07-39850-50,"בשיחה שהתקיימה ביום 3.7.16, סמוך לשעה 17:22, הודיע מונדר לנאשם 2 כי הוא יכול לבוא לקחת את הנשק שתוקן על ידו ואף נערך בו ניסוי ירי.",רקע וכתב האישום המתוקן
41,ME-16-07-39850-50,בסמוך לשעה 19:07 נסע נאשם 2 משטחי מדינת ישראל אל הכפר שוויכה וקיבל לידיו ממונדר את הנשק שמסר לו לתיקון קודם לכן.,רקע וכתב האישום המתוקן
42,ME-16-07-39850-50,"בגין מעשים אלו הורשע נאשם 2 בנשיאת נשק, עבירה לפי סעיף 144(ב) לחוק העונשין.",רקע וכתב האישום המתוקן
43,ME-16-07-39850-50,"על פי עובדות כתב האישום החמישי, המיוחס לנאשם 2 בלבד, ביום 5.7.16 בסמוך לשעה 16:11 התקשר נאשם 2 אל מונדר לשם קידום עסקת נשק, והשניים תיאמו להיפגש בביתו של מונדר בשוויכה בתוך כשעה.",רקע וכתב האישום המתוקן
44,ME-16-07-39850-50,"בסמוך לשעה 17:01 נסע נאשם 2 משטחי מדינת ישראל אל הכפר שוויכה, לביתו של מונדר, לקח מידיו נשק לשם סחר, ושב עימו לשטחי מדינת ישראל.",רקע וכתב האישום המתוקן
46,ME-16-07-39850-50,"על פי עובדות האישום השישי, המיוחס לנאשם 2 בלבד, עובר ליום 10.7.16 פנה נאשם 2 למונדר לשם קידום עסקת נשק, וביום 9.7.16 קבעו מונדר ונאשם 2 שלמחרת יגיע נאשם 2 לביתו של מונדר לשם קידום עסקת הנשק.",רקע וכתב האישום המתוקן
47,ME-16-07-39850-50,"ביום 10.7.16, בסמוך לשעה 14:12, נסע נאשם 2 משטחי מדינת ישראל אל הכפר שוויכה, שם מתגורר מונדר, ורכש ממנו אקדח חצי אוטומטי, ""קולט"" מתוצרת ארה""ב, קליבר 9 מ""מ קצר, ושתי מחסניות המתאימות לשימוש באקדח זה.",רקע וכתב האישום המתוקן
48,ME-16-07-39850-50,"נאשם 2 החביא את האקדח בדופן הפנימית של תקרת רכבו והטמין את המחסניות מתחת לשטיח, בצמוד לידית ההילוכים של רכבו, כשבמחסנית אחת מצויים גם שלושה כדורים חיים, ופנה לשוב לשטחי מדינת ישראל על מנת למכור את הנשק לאחר.",רקע וכתב האישום המתוקן
49,ME-16-07-39850-50,"בסמוך לשעה 15:00 הגיע נאשם 2 למחסום ""תאנים"", עוכב לצורך בדיקה שבמהלכה נתגלו ונתפסו האקדח, שתי המחסניות והכדורים.",רקע וכתב האישום המתוקן
50,ME-16-07-39850-50,"בגין מעשים אלו הורשע נאשם 2 ברכישת נשק, עבירה על פי סעיף 144(א) רישא לחוק העונשין; ובנשיאת נשק, עבירה לפי סעיף 144(ב) לחוק העונשין.",רקע וכתב האישום המתוקן
51,ME-16-07-39850-50,"לסיכום, נאשם 1 הורשע בשלושה אישומים, בביצוע שתי עבירות של קשירת קשר לביצוע פשע (סחר בנשק), שתי עבירות של נשיאת נשק, ועבירה של רכישת נשק;",רקע וכתב האישום המתוקן
52,ME-16-07-39850-50,"נאשם 2 הורשע בשלושה אישומים, בביצוע שלוש עבירות של נשיאת נשק ועבירה של רכישת נשק;",רקע וכתב האישום המתוקן
53,ME-16-07-39850-50,"נאשם 3 הורשע באישום אחד, בעבירה של קשירת קשר לפשע (סחר בנשק);",רקע וכתב האישום המתוקן
54,ME-16-07-39850-50,"נאשם 4 הורשע באישום אחד, בעבירה של קשירת קשר לפשע (סחר בנשק).",רקע וכתב האישום המתוקן
55,ME-16-07-39850-50,"להשלמת התמונה אציין כי גזרתי על נאשם 3, בהתאם להסדר ובהתחשב בכלל השיקולים, ובעיקר בנסיבות אישיות מיוחדות (שלא אפרטן בשנית), 7 חודשי מאסר בפועל; מאסר מותנה; וקנס בסך 5,000 ₪.",רקע וכתב האישום המתוקן
56,ME-16-07-39850-50,"גזרתי על נאשם 4, בהתאם להסדר ובהתחשב בכלל השיקולים, 10 חודשי מאסר בפועל; מאסר מותנה; וקנס בסך 3,000 ₪.",רקע וכתב האישום המתוקן
57,ME-16-07-39850-50,"ביום 26.2.17 הגיש שירות המבחן תסקיר בעניינו של נאשם 1, שממנו עלה כי הוא בן 42, נשוי ואב לחמישה ילדים (בגילאי 4 - 18).",תסקירי שירות המבחן
58,ME-16-07-39850-50,טרם מעצרו במסגרת תיק זה התגורר בטייבה עם משפחתו ועבד במיחזור מתכות.,תסקירי שירות המבחן
59,ME-16-07-39850-50,"הנאשם בוגר 11 שנות לימוד, בצעירותו ניהל אורח חיים שולי ואף ריצה מספר שנות מאסר בפועל.",תסקירי שירות המבחן
60,ME-16-07-39850-50,"עוד צוין, כי אביו נפטר לפני כ-12 שנים מדום לב באופן פתאומי ואף אמו סובלת מקשיים בריאותיים.",תסקירי שירות המבחן
61,ME-16-07-39850-50,נאשם 1 תיאר קשר קרוב ותומך עם אשתו וילדיו.,תסקירי שירות המבחן
62,ME-16-07-39850-50,מעיון בגיליון רישומו הפלילי של נאשם 1 עולה כי לחובתו 5 הרשעות קודמות (בין השנים 1992 - 2003) בעבירות בתחום הרכוש וההתפרצויות.,תסקירי שירות המבחן
63,ME-16-07-39850-50,"בגין הרשעות אלו הוטלו עליו עונשים שונים, בין היתר שתי תקופות של מאסרים בפועל.",תסקירי שירות המבחן
64,ME-16-07-39850-50,מלבד זאת לא עומדים ותלויים נגדו תיקים נוספים.,תסקירי שירות המבחן
65,ME-16-07-39850-50,בהתייחסותו לעבירות מושא תיק זה תיאר נאשם 1 כי היה במצב כלכלי קשה ובחובות כבדים ולכן נענה לבקשה להעביר נשק תמורת תשלום.,תסקירי שירות המבחן
66,ME-16-07-39850-50,"הנאשם הביע חרטה ובושה והדגיש כי מדובר בהתנהלות חריגה לחייו, לאחר שנמנע מביצוע פעולות פליליות מעל לעשור.",תסקירי שירות המבחן
67,ME-16-07-39850-50,"עם זאת, קצינת המבחן סברה כי הנאשם נוטה לטשטש מחומרת מעשיו ומתקשה להכיר בסיכון שבהתנהלותו.",תסקירי שירות המבחן
68,ME-16-07-39850-50,"מדיווח שהתקבל מאת עו""ס בית המעצר ""הדרים"" מיום 9.2.17, עולה כי נאשם 1 השתלב באגף עצורים כללי ולא נרשמו לחובתו עבירות משמעת.",תסקירי שירות המבחן
69,ME-16-07-39850-50,הוא השתתף בקבוצה מטעם החינוך ועתיד לשמש כאסיר מורה באגף.,תסקירי שירות המבחן
70,ME-16-07-39850-50,"העו""ס התרשמה כי מדובר באדם חיובי, משתף פעולה ובעל כוחות להתמודד עם מאסרו.",תסקירי שירות המבחן
71,ME-16-07-39850-50,"בהתייחס להערכת הסיכון לעבריינות והסיכוי לשיקום, קצינת המבחן התרשמה כי בבסיס ביצוע העבירות עומדים דפוסי חשיבה והתנהגות עברייניים, הבאים לידי ביטוי אצל נאשם 1 בהעדר יכולת להציב גבולות פנימיים והיענות לגבולות חיצונים, התנהלות המאופיינת באימפולסיביות וריכוז בצרכיו האישיים.",תסקירי שירות המבחן
72,ME-16-07-39850-50,"לפיכך רמת הסיכון להישנות עבירות בעתיד היא בינונית, ואם היא תתרחש - תוצאותיה צפויות להיות בינוניות אף הן.",תסקירי שירות המבחן
73,ME-16-07-39850-50,"אשר לסיכויי השיקום, קצינת המבחן עמדה על התייצבות במצבו בשנים האחרונות, עובר לביצוע העבירות בתיק הנוכחי, להשתלבותו החיובית במעצר והעדר בעיות משמעת.",תסקירי שירות המבחן
74,ME-16-07-39850-50,"לאור כל המתואר נמנעה קצינת המבחן מהמלצה שיקומית והמליצה על ""ענישה ברורה וסמכותית"" כלשונה, אשר תסייע לנאשם להפנים את הפסול בהתנהגותו והסיכון במצבו.",תסקירי שירות המבחן
75,ME-16-07-39850-50,"ביום 1.3.17 הגיש שירות המבחן תסקיר בעניינו של נאשם 2, שממנו עלה כי הנאשם בן 33, נשוי ואב לארבעה ילדים (בגילאי 2 - 7).",תסקירי שירות המבחן
76,ME-16-07-39850-50,טרם מעצרו במסגרת תיק זה עבד כנהג משאית ומחלק סחורה של פירות וירקות באזור השרון והתגורר עם משפחתו ביישוב זמר.,תסקירי שירות המבחן
77,ME-16-07-39850-50,הוא בעל השכלה של 12 שנות לימוד עם התמחות במכונאות רכב.,תסקירי שירות המבחן
78,ME-16-07-39850-50,הנאשם תיאר כי הוא ואשתו מנהלים קשר רגשי קרוב והוא מעורב בחיי ילדיו.,תסקירי שירות המבחן
79,ME-16-07-39850-50,אביו נפטר מדום לב לפני כעשר שנים ואמו סובלת מבעיות רפואיות.,תסקירי שירות המבחן
80,ME-16-07-39850-50,לנאשם אחות שסובלת מנכות פיסית קשה.,תסקירי שירות המבחן
81,ME-16-07-39850-50,עוד צוין כי הנאשם נעדר עבר פלילי.,תסקירי שירות המבחן
82,ME-16-07-39850-50,"בהתייחסותו לעבירות מושא תיק זה, קצינת המבחן התרשמה כי הנאשם קיבל אחריות על מעשיו, הביע חרטה, אולם קיימת מידה מסוימת של טשטוש הנסיבות שגרמו לו לבצע את העבירות, מאחר שטען שביצע את המעשים על רקע נורמות ודפוסי התנהגות המקובלים בתרבות מוצאו (בחברה המוסלמית).",תסקירי שירות המבחן
83,ME-16-07-39850-50,"עוד התרשמה קצינת המבחן כי הנאשם מציג עצמו כמי שמתפקד באופן נורמטיבי וחיובי, ואינו מכיר בעובדה שקיימת בעייתיות מסוימת בהתנהגותו, הנזקקות לטיפול ועריכת שינוי במצבו ובאורח חייו.",תסקירי שירות המבחן
84,ME-16-07-39850-50,"קצינת המבחן ציינה כי ממידע שקיבלה מגורמי הטיפול בבית הסוהר ""רימונים"" שם הוא עצור, עולה כי אין לחובתו הפרות משמעת והוא אינו משולב בטיפול כלשהו.",תסקירי שירות המבחן
85,ME-16-07-39850-50,"קצינת המבחן התרשמה מאדם בוגר, שתפקודו במהלך השנים היה תקין ויציב, אך הוא מצוי כעת בסיכון להתדרדרות סביב דפוסי התנהגותו וקשריו השוליים.",תסקירי שירות המבחן
86,ME-16-07-39850-50,"לשיטתה הוא עסוק במידה רבה בדימויו הגברי ובצורך להפגין כוח ומסוגלות כלפי הסביבה, ולפיכך אינו נרתע מפנייה לפתרונות שוליים.",תסקירי שירות המבחן
87,ME-16-07-39850-50,"כגורמי סיכון לקחה קצינת המבחן בחשבון את התייחסותו המצמצמת והמטשטשת ביחס למעורבותו בעבירות וחומרתן, קשייו להעמיק בבדיקה עצמית, קשייו בוויסות דחפים, קשייו בביטחון בקשר עם דמויות תומכות וכן את נטייתו לריצוי חברתי.",תסקירי שירות המבחן
88,ME-16-07-39850-50,על אף מעצרו הממושך הנאשם מתקשה להכיר בסיכון במצבו ובבעייתיות שבהתנהלותו בתקופה שקדמה למעצרו.,תסקירי שירות המבחן
89,ME-16-07-39850-50,"אשר לגורמי הסיכוי עמדה קצינת המבחן על כך שהנאשם נעדר הרשעות קודמות, בעל יכולת הסתגלות ותפקוד במסגרות המקובלות, יציבות תעסוקתית, מחויבותו למשפחת מוצאו ולמשפחתו הגרעינית, והשפעה מרתיעה של ההליכים המשפטיים כנגדו.",תסקירי שירות המבחן
90,ME-16-07-39850-50,"במכלול הנתונים עמדה קצינת המבחן על כך שקיים סיכון להישנות התנהגות עוברת חוק מצד הנאשם ולפיכך נמנעה מהמלצה שיקומית טיפולית, והעריכה כי יש להטיל על הנאשם ענישה מוחשית וקונקרטית.",תסקירי שירות המבחן
91,ME-16-07-39850-50,טיעוני המאשימה לעונש - נאשם 1,טיעוני הצדדים לעונש
92,ME-16-07-39850-50,"תחילה הגישה ב""כ המאשימה את רישומו הפלילי של הנאשם, שממנו עולה כי הרשעתו האחרונה היא משנת 2003, ולפיכך טענה התובעת, לאור הערה של בית המשפט בעניין זה, כי מדובר בעבר פלילי שהתיישן, אך יש לקחת בחשבון כי בגין הרשעותיו הקודמות הוא נידון לשני מאסרים בפועל.",טיעוני הצדדים לעונש
93,ME-16-07-39850-50,"ביום 12.3.17, הגישה ב""כ המאשימה בקשה לתיקון פרוטוקול בהתייחס לרישומו הפלילי של הנאשם.",טיעוני הצדדים לעונש
94,ME-16-07-39850-50,"בבקשה ציינה התובעת כי הגם שלנאשם עבר פלילי ישן, על פי חוק המרשם הפלילי ותקנת השבים, תשמ""א-1981 [חוק המרשם הפלילי], אין מדובר בעבר שנמחק.",טיעוני הצדדים לעונש
95,ME-16-07-39850-50,"סעיף 14 לחוק מתייחס להתיישנות הרשעה, אלא שסעיף זה לא מטיל מגבלות על מסירת מידע על הרשעה שהתיישנה לבית המשפט, אלא מטיל מגבלות על מסירת מידע על הרשעה שהתיישנה כאשר המידע נמסר לפי סעיפים 6 עד 9 (בעוד מסירת מידע לבית המשפט מוסדרת בסעיף 5 לחוק, המפנה לתוספת הראשונה, שם מופיע בית המשפט בס""ק י).",טיעוני הצדדים לעונש
96,ME-16-07-39850-50,"רלוונטי לענייננו סעיף 16 לחוק, הקובע כי למשטרה יש סמכות למסור מידע מן המרשם לבית המשפט כל עוד לא חלה תקופת המחיקה, וזו מוגדרת כתקופת התיישנות ועוד 10 שנים.",טיעוני הצדדים לעונש
97,ME-16-07-39850-50,מחיקת ההרשעה בעניינו של נאשם 1 תתרחש בשנת 2020.,טיעוני הצדדים לעונש
98,ME-16-07-39850-50,"לאור זאת עמדה המאשימה על כך שמדובר בעבר פלילי רלוונטי, שלא התיישן, ושעל בית המשפט להתייחס בשלב גזירת עונשו של הנאשם לעברו הפלילי, אשר כולל 5 הרשעות קודמות, בין השנים 1992 - 2003, בגין עבירות רכוש בעיקר, שבגינן אף ריצה שני מאסרים בפועל (לתקופה של 10 חודשים ולתקופה של 12 חודשים).",טיעוני הצדדים לעונש
99,ME-16-07-39850-50,"ב""כ המאשימה הפנתה למדיניות הענישה בעבירות הנשק וטענה כי על פי בית המשפט העליון קיימת מדיניות מחמירה בעבירות הללו הן לצורך התרעת היחיד, הן לצורך הרתעת הרבים.",טיעוני הצדדים לעונש
100,ME-16-07-39850-50,"ב""כ המאשימה הפנתה לפסיקה הבאה:",טיעוני הצדדים לעונש
101,ME-16-07-39850-50,"מבחינת נסיבות ביצוע העבירות, ב""כ המאשימה התייחסה לכך שנאשם 1 הורשע בשלושה אישומים, המייחסים לו עבירות של קשירת קשר לפשע (אישום ראשון ושני) ועבירות נשק - רכישת נשק (אישום שלישי) ונשיאת נשק (אישום ראשון ולשלישי).",טיעוני הצדדים לעונש
102,ME-16-07-39850-50,"נאשם 1 ביצע את המיוחס לו במהלך שבועיים, כאשר מעובדות כתב האישום ומהראיות בתיק עולה כי הנאשם מעורה בעולם הסחר בנשק ואינו בגדר מי ""שרק העביר פיסית"" את כלי הנשק מהרשות הפלסטינית לתוך שטח מדינת ישראל.",טיעוני הצדדים לעונש
103,ME-16-07-39850-50,"לשיטתה, מדובר בקבוצה מאורגנת שבה לכל אדם יש תפקיד, כך שנאשמים 3 ו-4 מאתרים קונה פוטנציאלי ונאשם 1 מתווך בין כל המעורבים באופן שהוא נמצא בקשר עם סוחר הנשק, מונדר, ומעביר פיסית את כלי הנשק לתוך שטח מדינת ישראל.",טיעוני הצדדים לעונש
104,ME-16-07-39850-50,"עוד עמדה ב""כ המאשימה על כך שנאשם 1 חסר מורא, שכן הוא בחר להעביר את כלי הנשק דרך מחסום צה""לי, לא בחל באמצעים ועל פי האישום השלישי - החביא את הנשק המאולתר והמחסנית ברשת שמתחת למגבים ברכבו.",טיעוני הצדדים לעונש
105,ME-16-07-39850-50,"יש לראות כי לביצוע העבירות קדם תכנון מוקדם אשר כלל, בין היתר, איתור קונה פוטנציאלי, רכישה במחיר מסוים ותכנון כיצד להעביר את הנשק לתוך שטח מדינת ישראל.",טיעוני הצדדים לעונש
106,ME-16-07-39850-50,"עוד צוין כי הנאשם יכול היה לחדול ממעשיו בכל שלב, אך בחר לבצע את העבירות פעם אחר פעם, ורק מעצרו על ידי הרשויות הביאו אותו לחדול.",טיעוני הצדדים לעונש
107,ME-16-07-39850-50,"אשר לסיבות שהביאו את הנאשם לבצע את המעשים עמדה התובעת על כך שמדובר ברצון לעשות רווח כלכלי, כאשר חומרת המעשים מתבטאת בסוגי הנשק, הכמויות והעובדה כי המאשימה אינה יודעת למי יועד הנשק בסופו של דבר.",טיעוני הצדדים לעונש
108,ME-16-07-39850-50,"ב""כ המאשימה טענה כי יש לראות בכל אחד מן האישומים אֵרוע נפרד.",טיעוני הצדדים לעונש
109,ME-16-07-39850-50,"לפיכך, ביקשה המאשימה לקבוע כי מתחם העונש ההולם בעבירה של קשירת קשר לפשע (סחר בנשק), כשעבירה זו לבדה, כבאישום השני - נע בין 7 לבין 15 חודשי מאסר בפועל.",טיעוני הצדדים לעונש
110,ME-16-07-39850-50,"ב""כ המאשימה התייחסה לעונשים שהוטלו או שיש להטיל על יתר המעורבים בפרשה בעבירה זו וציינה כי על נאשם 4 הטיל בית המשפט עונש של 10 חודשי מאסר בפועל, זאת נוכח עברו הפלילי המכביד (בין היתר) ולגבי נאשם 3 המאשימה תטען למתחם שאותו ציינה לעיל (הטיעונים לעונש נשמעו עובר לגזירת דינו של נאשם 3 - מ.ב.נ).",טיעוני הצדדים לעונש
111,ME-16-07-39850-50,"אשר לעבירות של נשיאת נשק (האישום הראשון) ונשיאת נשק ורכישתו (אישום שלישי) ב""כ המאשימה ביקשה לקבוע כי מתחם העונש ההולם נע בין שנתיים וחצי (30 חודשים) לבין ארבע וחצי שנים (54 חודשים) מאסר בפועל, לגבי כל אישום.",טיעוני הצדדים לעונש
112,ME-16-07-39850-50,"בהתייחס לנסיבות שאינן קשורות לביצוע העבירה, ב""כ המאשימה הפנתה לתסקיר שירות המבחן, שממנו עולה כי הנאשם לא לקח אחריות מלאה על מעשיו, אלא ניסה למזער ולטשטש את חומרת המעשים בכך שטען כי כל שעשה היה להיענות לבקשה להעביר נשק תמורת תשלום.",טיעוני הצדדים לעונש
113,ME-16-07-39850-50,"קצינת המבחן סברה כי קיים סיכון ברמה בינונית להתנהגות אלימה בעתיד שתוצאותיה יהיו ברמה בינונית, ומשכך קיים חשש להישנות עבירות ומעורבותו החוזרת של הנאשם במעשים פליליים.",טיעוני הצדדים לעונש
114,ME-16-07-39850-50,"נוכח זאת יש להטיל על הנאשם ענישה משמעותית וברורה, שיהא בה כדי להרתיעו מלחזור ולבצע מעשים מעין אלו בעתיד.",טיעוני הצדדים לעונש
115,ME-16-07-39850-50,"לזכות הנאשם עמדה ב""כ המאשימה על כך שהנאשם הודה בטרם החל הליך שמיעת הראיות ובכך קיים חסכון בזמן ציבורי רב.",טיעוני הצדדים לעונש
116,ME-16-07-39850-50,"לאור כל המתואר, עתרה ב""כ המאשימה להעמיד את עונשו של הנאשם בשליש העליון של כל מתחם ולהטיל עליו עונש מצטבר בגין שלושת האישומים, זאת לצד מאסר מותנה וקנס כספי משמעותי.",טיעוני הצדדים לעונש
117,ME-16-07-39850-50,טיעוני המאשימה לעונש - נאשם 2,טיעוני הצדדים לעונש
118,ME-16-07-39850-50,"ב""כ המאשימה הפנתה לטיעוניה בעניינו של נאשם 1 (המפורטים לעיל) ביחס לערכים החברתיים שנפגעו מביצוע העבירות ומידת הפגיעה באותם ערכים.",טיעוני הצדדים לעונש
119,ME-16-07-39850-50,"עוד הפנתה המאשימה למדיניות הענישה הנהוגה, כעולה מפסקי דין שהוגשו בעניינו של נאשם 1, אשר רלוונטיים גם בעניינו של נאשם 2, והם: עניין נאסר ועניין גבלי.",טיעוני הצדדים לעונש
120,ME-16-07-39850-50,"ב""כ המאשימה התייחסה לנסיבות ביצוע העבירות ולכך שנאשם 2 הורשע בשלושה אישומים נפרדים, בגין מעשים שאותם בצע בטווח של שבוע ימים - 2 אישומים בגין נשיאת נשק (אישום רביעי וחמישי) ואישום נוסף בגין רכישה ונשיאה של נשק, מחסנית וכדורים (אישום שישי).",טיעוני הצדדים לעונש
121,ME-16-07-39850-50,"ב""כ המאשימה עמדה על כך שתפקידו של הנאשם היה אקטיבי, שכן הוא זה שהיה בקשר עם סוחר הנשק, מונדר, והעביר את כלי הנשק ממונדר לשטחי מדינת ישראל.",טיעוני הצדדים לעונש
122,ME-16-07-39850-50,"מעשיו של הנאשם מלמדים כי הוא חסר מורא מפני החוק, מאחר שבחר לבצע את המעשים בכל פעם מחדש.",טיעוני הצדדים לעונש
123,ME-16-07-39850-50,"גם לאחר שנאשם 1 נעצר במסגרת תיק זה, הוא בחר לשוב ולהיפגש עם סוחר הנשק, לרכוש ממנו נשק ומחסניות ולהביאם למדינת ישראל, אגב מעבר דרך אותו מחסום צהלי שאך ימים ספורים קודם לכן נתפס בו נאשם 1 (אישום השישי).",טיעוני הצדדים לעונש
124,ME-16-07-39850-50,"לשיטתה, נאשם 2 ידע על נסיבות מעצרו של נאשם 1 ובכל זאת החליט לבצע את המיוחס לו במסגרת האישום השישי.",טיעוני הצדדים לעונש
125,ME-16-07-39850-50,"עוד טענה המאשימה כי הנאשם ביצע את המעשים ממניעים כלכליים גרידא, וניכר כי עובר לביצוע המעשים היה תכנון מוקדם משמעותי.",טיעוני הצדדים לעונש
126,ME-16-07-39850-50,"מדובר בנשק שאינו חוקי והנאשם לא סיפק הסבר למי מיועד הנשק, ושמכך יש להניח שהוא הועבר למדינת ישראל למטרה שאינה כשרה.",טיעוני הצדדים לעונש
127,ME-16-07-39850-50,"לאור כל המתואר, טענה המאשימה כי יש לראות בכל אישום אֵרוע נפרד, קרי: שלושה אֵרועים נפרדים, ולקבוע כי מתחם העונש ההולם לכל אחד מהאישומים נע בין שנתיים וחצי (30 חודשים) לבין ארבע שנים (48 חודשים) מאסר בפועל.",טיעוני הצדדים לעונש
128,ME-16-07-39850-50,"בהתייחס לנסיבות שאינן קשורות בביצוע העבירות, ב""כ המאשימה עמדה על תסקיר שירות המבחן, שממנו עלה כי הנאשם מזער את חלקו בביצוע המעשים ולא לקח אחריות מלאה, בכך שטען כי חלקו הסתכם בכך שהתבקש לקחת את הנשק לתיקון בשטחי הרשות הפלסטינית, בלבד.",טיעוני הצדדים לעונש
129,ME-16-07-39850-50,לשיטתה עמדה זו יכולה להסביר אולי אישום אחד אך לא את יתר האישומים.,טיעוני הצדדים לעונש
130,ME-16-07-39850-50,"להערכת קצינת המבחן קיים סיכון להישנות התנהגות אלימה בעתיד וחזרה לקשרים שוליים, והדבר מחייב הטלת ענישה ברורה וסמכותית אשר תהווה הרתעה בעתיד מכדאיות ביצוע עבירות מעין אלו.",טיעוני הצדדים לעונש
131,ME-16-07-39850-50,"ב""כ המאשימה התייחסה לנסיבות לקולה וציינה כי הנאשם הודה בטרם תחילת הליך ההוכחות ויש בכך חסכון בזמן ציבורי יקר.",טיעוני הצדדים לעונש
132,ME-16-07-39850-50,עוד צוין לזכותו כי הוא נעדר עבר פלילי.,טיעוני הצדדים לעונש
133,ME-16-07-39850-50,"לאור כל המתואר, עתרה ב""כ המאשימה להעמיד את עונשו של הנאשם בשליש העליון של כל מתחם, ולהטיל עליו עונש מצטבר בגין שלושת האישומים, לצד מאסר מותנה וקנס כספי משמעותי.",טיעוני הצדדים לעונש
134,ME-16-07-39850-50,טיעוני ההגנה לעונש - נאשם 1,טיעוני הצדדים לעונש
135,ME-16-07-39850-50,"ביחס למדיניות הענישה הנהוגה, ב""כ הנאשם הפנה לשני פסקי דין אשר לטענתו תומכים בעמדתו העונשית:",טיעוני הצדדים לעונש
136,ME-16-07-39850-50,"בהתייחס לנסיבות ביצוע העבירות, ב""כ הנאשם עמד על כך שכתב האישום תוקן בצורה משמעותית והיום הוא משקף את מעשיו של הנאשם כפי שבאמת התרחשו.",טיעוני הצדדים לעונש
137,ME-16-07-39850-50,"מכתב האישום המתוקן לא עולה כי מטרת הכנסתו של הנשק למדינת ישראל היא העברתו לידיים עברייניות או לצורך פעילות חבלנית, ולא בכדי תוקן כתב האישום באופן הזה.",טיעוני הצדדים לעונש
138,ME-16-07-39850-50,"הנאשם נתפס (באישום השלישי) עם נשק ומחסנית ריקה, כאשר יש בכך כדי להצביע על חומרה פחותה.",טיעוני הצדדים לעונש
139,ME-16-07-39850-50,"לאור כל המתואר, טען הסניגור כי יש מתחם העונש ההולם לשלושת האישומים יחדיו נע בין 12 לבין 24 חודשי מאסר בפועל.",טיעוני הצדדים לעונש
140,ME-16-07-39850-50,"בהתייחס לנסיבות שאינן קשורות בביצוע העבירה עמד ב""כ הנאשם על כך שבהודאתו הנאשם חסך זמן ציבורי רב, בהתחשב בכך שכתב האישום המקורי מונה 49 עדי תביעה.",טיעוני הצדדים לעונש
141,ME-16-07-39850-50,עוד ציין כי הנאשם אדם נשוי ואב לחמישה ילדים.,טיעוני הצדדים לעונש
142,ME-16-07-39850-50,"הוא ביצע את המעשים בשל מצוקה כלכלית קשה ויש לראותו כמי שלקח אחריות מלאה על מעשיו, מתוך הפנמה אמיתית כי מעשיו אסורים ופסולים.",טיעוני הצדדים לעונש
143,ME-16-07-39850-50,"בשליחתו של הנאשם למאסר קיימת פגיעה לא רק בנאשם אלא גם במשפחתו, שכן אשתו נאלצת לגדל את ילדיהם בגפה.",טיעוני הצדדים לעונש
144,ME-16-07-39850-50,"לטענתו, הנאשם מתבייש במעשיו שכן הוא אמור לשמש עבור ילדיו מודל לחיקוי.",טיעוני הצדדים לעונש
145,ME-16-07-39850-50,"עוד התייחס ב""כ הנאשם ליתר המעורבים בפרשה - נאשמים 3 ו-4 - אשר לשיטתו יש לגזור בעניינו של נאשם 1 גזרה שווה מעונשם.",טיעוני הצדדים לעונש
146,ME-16-07-39850-50,"בהתייחס לנאשם 3, לנאשם 1 מיוחס אותו סעיף אישום ואותם מעשים ועל כן עונשו צריך להיות זהה, ואף נמוך יותר נוכח העדר עבר פלילי (בשונה מנאשם 3).",טיעוני הצדדים לעונש
147,ME-16-07-39850-50,"כך גם בעניינו של נאשם 4, אשר הורשע אף הוא בעבירה של קשירת קשר לביצוע פשע.",טיעוני הצדדים לעונש
148,ME-16-07-39850-50,"בית המשפט כיבד את הסדר הטיעון וגזר עליו 10 חודשי מאסר פועל, נוכח עבר פלילי משמעותי, הפרות תנאי מעצר ותיק נוסף תלוי ועומד נגדו.",טיעוני הצדדים לעונש
149,ME-16-07-39850-50,לאור כך עניינו של נאשם 1 צריך להסתיים בענישה זהה נוכח עקרון אחידות הענישה.,טיעוני הצדדים לעונש
150,ME-16-07-39850-50,"ביחס לעברו הפלילי, מדובר על עבר פלילי ישן כאשר מאז הרשעתו האחרונה, הנאשם עבר תקופה ארוכה בחייו שבה הוא שומר חוק, מגדל את חמשת ילדיו ומנהל אורח חיים נורמטיבי.",טיעוני הצדדים לעונש
151,ME-16-07-39850-50,"הנאשם מעד וחזר לעסוק בפליליים רק בשל מצבם הכלכלי הקשה, דבר אשר השפיע עליו ופגם בשיקול הדעת שלו.",טיעוני הצדדים לעונש
152,ME-16-07-39850-50,לפיכך יש בנסיבותיו האישיות של הנאשם משום נסיבות מקלות שעל בית המשפט לשקול בעת גזירת עונשו.,טיעוני הצדדים לעונש
153,ME-16-07-39850-50,"אשר לבקשת ב""כ המאשימה לתיקון פרוטוקול הדיון מיום 6.3.17, בהתייחס לעברו הפלילי של המאשימה (ר' פסקה 6 לעיל), ב""כ הנאשם התייחס לכך שאין הבקשה עומדת בתנאים הנדרשים לבקשה לתיקון פרוטוקול (והצדק עימו), אך הוא לא התייחס לגופו של עניין לבקשה שלא להתעלם מכך שלנאשם 1 עבר פלילי.",טיעוני הצדדים לעונש
154,ME-16-07-39850-50,הנאשם בדבריו האחרונים אמר כי הוא לוקח אחריות על מעשיו ומתחרט כי ביצע אותם.,טיעוני הצדדים לעונש
155,ME-16-07-39850-50,"לשיטתו הוא למד את הלקח וההליך הפלילי הרתיע אותו בכך שהבין שביצוע מעשים מעין אלו בעתיד אינו ""שווה"", נוכח הנזק שצפוי לו בגין הרשעתו.",טיעוני הצדדים לעונש
156,ME-16-07-39850-50,"הנאשם ביקש את רחמיו של בית המשפט וביקש שלא להטיל עליו עונש חמור וזאת, בין היתר, על מנת לא להחמיר את המצוקה הנפשית והכלכלית שלו ושל בני משפחתו.",טיעוני הצדדים לעונש
157,ME-16-07-39850-50,טיעוני ההגנה לעונש - נאשם 2,טיעוני הצדדים לעונש
158,ME-16-07-39850-50,מטעם נאשם 2 העיד מר עומאר בלאל כעד לאופיו הטוב.,טיעוני הצדדים לעונש
159,ME-16-07-39850-50,מעדותו עלה כי הוא גידל את הנאשם מאז היה ילד קטן.,טיעוני הצדדים לעונש
160,ME-16-07-39850-50,מר בלאל העיד על הנאשם שהוא אדם טוב ובן למשפחה טובה שלא האמינה שכך נהג.,טיעוני הצדדים לעונש
161,ME-16-07-39850-50,"העד ציין כי ראוי שהנאשם ייענש על מעשיו וזאת על מנת ללמדו לקח, והבטיח שכאשר ישתחרר הוא (העד) ""יחזיר"" אותו למסלול.",טיעוני הצדדים לעונש
162,ME-16-07-39850-50,"אשר לנסיבות ביצוע העבירות, ב""כ הנאשם לא חלק על כך שהנאשם הכיר את סוחר הנשק, מונדר, ועשה עמו ""עסקים"", אך לשיטתו אין לייחס למעשיו של הנאשם תחכום אלא מדובר ב""טיפשות"", כלשונו, מאחר שביצע את המעשים בתמורה לסכומי כסף זעומים וחלקו הסתכם בהעברת הנשק ותו לא, ואין מדובר במי שהוא בעל דרגה בכירה בפרשה.",טיעוני הצדדים לעונש
163,ME-16-07-39850-50,הנאשם ביצע את המעשים בטווח זמנים של שבוע בלבד ויש בכך לשיטת הסנגור כדי להצביע על נסיבות מקלות.,טיעוני הצדדים לעונש
164,ME-16-07-39850-50,"ב""כ הנאשם הפנה למספר פסק דין שמהם יש ללמוד, לשיטתו, על אודות מדיניות הענישה הראויה בנסיבות התיק דנא:",טיעוני הצדדים לעונש
165,ME-16-07-39850-50,"לאור כל המתואר עתר ב""כ נאשם 2 לקבוע כי מתחם העונש ההולם בעניינו של הנאשם נע בין 10 לבין 36 חודשי מאסר בפועל.",טיעוני הצדדים לעונש
166,ME-16-07-39850-50,"בבחינת הנסיבות שאינן קשורות בביצוע העבירות, ב""כ הנאשם עמד על כך שהנאשם הודה במיוחס לו, לקח אחריות מלאה על מעשיו ובכך חסך זמן ציבורי רב.",טיעוני הצדדים לעונש
167,ME-16-07-39850-50,"הנאשם בחור צעיר (בן 33), נעדר עבר פלילי ומדובר בהסתבכותו הראשונה עם החוק.",טיעוני הצדדים לעונש
168,ME-16-07-39850-50,הנאשם עצור מזה תקופה משמעותית ועל פי התרשמות שירות המבחן יש בתקופה זו כדי להרתיעו מלשוב לבצע עבירות דומות בעתיד.,טיעוני הצדדים לעונש
169,ME-16-07-39850-50,עוד צוין כי הוא נשוי ואב לארבעה ילדים קטינים.,טיעוני הצדדים לעונש
170,ME-16-07-39850-50,"בנוסף, אחותו של הנאשם, סוזן, מתגוררת יחד עמו ועם משפחתו מאחר שהיא סובלת מפיגור שכלי חמור ואפילפסיה.",טיעוני הצדדים לעונש
171,ME-16-07-39850-50,"הנאשם לקח על עצמו לסייע לה הן פיסית (ליווי לבדיקות), הן כלכלית.",טיעוני הצדדים לעונש
172,ME-16-07-39850-50,"נוסף על כך גם אמו של הנאשם מתגוררת עם משפחתו ועל אף שהיא אישה חולה, היא מסייעת, על פי יכולתה, בטיפול בסוזן.",טיעוני הצדדים לעונש
173,ME-16-07-39850-50,"עובר למעצרו במסגרת תיק זה הנאשם ניהל חיים נורמטיביים, עבד כנהג משאית בחלוקת פירות וירקות וביצע את המעשים מושא תיק זה על רקע מחסור כלכלי ורצונו בהשלמת הכנסה, נוכח סיוע שהוא מעניק לאמו ואחותו.",טיעוני הצדדים לעונש
174,ME-16-07-39850-50,"ביחס לתסקיר שירות המבחן, טען ב""כ הנאשם כי היה על שירות המבחן לשלוח קצין מבחן דובר השפה הערבית על מנת שדבריו של הנאשם יובנו כהלכה.",טיעוני הצדדים לעונש
175,ME-16-07-39850-50,"הוא חלק על כך שהנאשם לא לקח אחריות מלאה על מעשיו ושניכרת מידה של טשטוש, כפי שציינה קצינת המבחן, מאחר שכפי שצוין לעיל חלקו של הנאשם בביצוע המעשים אכן הסתכם בהעברת כלי הנשק בלבד.",טיעוני הצדדים לעונש
176,ME-16-07-39850-50,יש לזקוף לזכות הנאשם כי מאז מעצרו לא נרשמו לחובתו הפרות משמעת כלשהן.,טיעוני הצדדים לעונש
177,ME-16-07-39850-50,"נוכח כל האמור לעיל, סבור ב""כ הנאשם כי יש למקם את הנאשם בתחתית המתחם.",טיעוני הצדדים לעונש
178,ME-16-07-39850-50,"הנאשם הודה שוב במיוחס לו, הבין שטעה וביקש סליחה.",טיעוני הצדדים לעונש
179,ME-16-07-39850-50,"תחילה יש לקבוע האם עסקינן באֵרוע אחד או מספר אֵרועים, כמצוות המחוקק בסעיף 40יג לחוק העונשין.",דיון והכרעה
180,ME-16-07-39850-50,"כתב האישום המתוקן בעניינם של שני הנאשמים כולל כאמור שישה אישומים, כאשר לכל נאשם מיוחסים שלושה אישומים נפרדים.",דיון והכרעה
181,ME-16-07-39850-50,"על פי כתב האישום המתוקן, הנאשמים ביצעו במועדים שונים, על פני תקופה של שבועיים בעניינו של נאשם 1 ותקופה של שבוע בעניינו של נאשם 2, עבירות נשק, כאשר מטרתם על פי רוב הייתה אחת - לסחור בנשק ולהעבירו מהרשות הפלסטינית לתוך שטח מדינת ישראל.",דיון והכרעה
182,ME-16-07-39850-50,"בעניינו של נאשם 1 על פי האישום הראשון והשלישי, בשני מועדים שונים הוא יצר קשר עם סוחר הנשק, מונדר, לצורך ביצוע עסקת נשק שבמסגרתה הגיע נאשם 1 לביתו של מונדר, שברשות הפלסטינית, רכש את הנשק ונשא אותו לתוך שטח מדינת ישראל.",דיון והכרעה
183,ME-16-07-39850-50,"על פי האישום השני, קשר נאשם 1 קשר לרכישת נשק מאדם שזהותו לא ידועה.",דיון והכרעה
184,ME-16-07-39850-50,הנאשם מצא באמצעות נאשם 3 קונה פוטנציאלי.,דיון והכרעה
185,ME-16-07-39850-50,"בעניינו של נאשם 2, על פי שלושת האישומים המיוחסים לו (רביעי - שישי), גם הוא יצר קשר עם סוחר הנשק, מונדר, תיאם עמו מועד שבו הוא יוכל להגיע אל ביתו, וזאת לצורך נשיאת נשק מתיקון (אישום רביעי) או נשיאת נשק (אישום חמישי) ונשיאה ורכישת נשק (אישום שישי) לתוך שטח מדינת ישראל.",דיון והכרעה
186,ME-16-07-39850-50,"בעניינם של כל אחד משני הנאשמים, הגם שמדובר על אֵרועים שבוצעו במועדים שונים אני סבורה כי יש לראותם כאֵרוע אחד, מאחר שבין האֵרועים בעניינו של כל אחד מהנאשמים בנפרד מתקיים קשר הדוק ומדובר לטעמי בתכנית עבריינית אחת.",דיון והכרעה
187,ME-16-07-39850-50,"האֵרועים בוצעו לאחר תכנון מוקדם ובשיטתיות, כאשר כל אחד משני הנאשמים יוצר קשר עם אותו סוחר נשק, מונדר, לצורך העברת כלי נשק מהסוחר לשטח מדינת ישראל.",דיון והכרעה
188,ME-16-07-39850-50,"מבחינת הזמנים שבהם בוצעו האֵרועים, לגבי שלושת האישומים של כל נאשם מדובר בסמיכות זמנים ובתקופת זמן קצרה וממוקדת: נאשם 1 ביצע את המעשים בין הימים 28.6.16 - 5.7.16 ונאשם 2 ביצע את המעשים בין הימים 3.7.16 - 10.7.16.",דיון והכרעה
189,ME-16-07-39850-50,"כמו כן, מדובר בשיטת ביצוע מאוד דומה שבמסגרתה כל אחד משני הנאשמים פנה לאותו סוחר נשק, על פי אחד האישומים אפילו באותו יום (נאשם 1 באישום השלישי ונאשם 2 באישום החמישי), על מנת לסחור בכלי נשק, במטרה לגרוף מכך רווח כלכלי.",דיון והכרעה
190,ME-16-07-39850-50,"לאור כל האמור לעיל, אני סבורה כי בעניינו של כל אחד מהנאשמים יש לראות את שלושת האישומים המיוחסים לו כאֵרוע אחד, שבמסגרתו אקבע מתחם עונש אחד ונפרד לכל נאשם.",דיון והכרעה
191,ME-16-07-39850-50,קביעת מתחם העונש ההולם,דיון והכרעה
192,ME-16-07-39850-50,"הערכים החברתיים המוגנים שעליהם ביקש המחוקק להגן בקובעו את האיסור הפלילי שבביצוע עבירות נשק הם שמירה על בטחון הציבור, על שלומו ועל הסדר הציבורי.",דיון והכרעה
193,ME-16-07-39850-50,הנסיבות הקשורות בביצוע העבירות: על פי החלק הכללי שבכתב האישום המתוקן הנאשמים פעלו בהזדמנויות שונות לצורך הוצאתן לפעול של עסקאות הנשק בדרכים שונות.,דיון והכרעה
194,ME-16-07-39850-50,"על פי האישום הראשון והשלישי, שבהם הורשע נאשם 1, ועל פי שלושת האישומים שבהם הורשע נאשם 2, הנאשמים יצרו קשר עם סוחר הנשק, מונדר, מתוך מטרה להעביר נשק מהרשות הפלסטינית לתוך שטח מדינת ישראל.",דיון והכרעה
195,ME-16-07-39850-50,"כפי שאציין מיד ביתר פירוט, היה במעשיהם תכנון שקדם לביצוע העבירות, שבמסגרתו ביצעו הנאשמים פעולות אקטיביות על מנת שניתן יהא להוציא את העסקאות אל הפועל.",דיון והכרעה
196,ME-16-07-39850-50,"עוד יצוין כי חלקם של שני הנאשמים בביצוע המעשים היה מרכזי, ובלי תיווכם העסקאות המתוכננות לא היו יוצאות אל הפועל.",דיון והכרעה
197,ME-16-07-39850-50,"וביתר פירוט - בעניינו של נאשם 1: מעובדות כתב האישום המתוקן באישום הראשון עולה כי נאשם 1 ונאשם 4 קשרו ביניהם קשר לרכישת נשק ומכירתו; נאשם 1 יצר קשר עם סוחר הנשק, מונדר, וביקש ממנו לייצר עבורו נשק; כעבור מספר ימים נפגש נאשם 1 עם מונדר, בביתו, רכש ממנו את הנשק שיוצר לבקשתו וחזר לשטח מדינת ישראל; נאשם 1 הודיע לנאשם 4 כי הנשק נמצא בידיו.",דיון והכרעה
198,ME-16-07-39850-50,"עובדות אלו מצביעות על תכנון מפורט ומדוקדק, על מנת שעסקת הנשק תצא אל הפועל.",דיון והכרעה
199,ME-16-07-39850-50,"הנאשם אינו רק מי שהעביר נשק ממקום למקום, אלא הוא זה שתיווך בין כל הגורמים - הקונה הפוטנציאלי, סוחר הנשק ונאשם 4.",דיון והכרעה
200,ME-16-07-39850-50,"הוא גם סיכם עם מונדר על מחיר הנשק (3,400 ₪) וביצע בפועל את העברת הנשק מסוחר הנשק לתוך שטח מדינת ישראל.",דיון והכרעה
201,ME-16-07-39850-50,הדבר נכון גם ביחס ליתר האישומים.,דיון והכרעה
202,ME-16-07-39850-50,"מעובדות האישום השני עולה כי נאשם 1 ונאשם 3 קשרו ביניהם קשר לביצוע עסקת נשק, באופן כזה שנאשם 1 ביקש מנאשם 3 לאתר עבורם קונה פוטנציאלי, לאחר שקיבל הצעה לקנות מאדם, שזהותו אינו ידועה, נשק בסך 3,200 ₪.",דיון והכרעה
203,ME-16-07-39850-50,"גם באישום הזה חלקו של הנאשם היה משמעותי, שכן מעבר לכך שהוא קיבל על עצמו לבצע את עסקת הנשק, הוא אף פנה לנאשם 3 לצורך איתור קונה, וכשהאחרון מצא קונה פוטנציאלי תואמה פגישה.",דיון והכרעה
204,ME-16-07-39850-50,באישום השני אין כלל זכר למונדר ונאשם 1 הוא הגורם העיקרי.,דיון והכרעה
205,ME-16-07-39850-50,"לאלו יש להוסיף את האישום השלישי, המיוחס לנאשם 1 בלבד, שבמסגרתו הוא פנה לסוחר הנשק, מונדר, וביקש לרכוש ממנו נשק.",דיון והכרעה
206,ME-16-07-39850-50,"השניים קבעו כי הנאשם יגיע אליו למחרת לצורך ביצוע העסקה, וכך היה.",דיון והכרעה
207,ME-16-07-39850-50,"הנאשם החביא את הנשק (תת מקלע מאולתר) והמחסנית התואמת ברכבו, דבר אשר מצביע הן על תכנון מוקדם, הן על תחכום.",דיון והכרעה
208,ME-16-07-39850-50,"נסיבה נוספת, שעליה עמדה ב""כ המאשימה ובצדק, היא שהנאשם ביצע את המעשים מספר פעמים, כאשר בכל פעם יכול היה לחדול מכך ולהימנע מביצוע המעשים, אך בחר אחרת, עד שנתפס.",דיון והכרעה
209,ME-16-07-39850-50,לזאת יש להוסיף את הנזק הפוטנציאלי הגבוה שבביצוע עסקאות נשק שלא כדין.,דיון והכרעה
210,ME-16-07-39850-50,"אשר לנזק הקונקרטי, מעובדות האישום הראשון והשני לא ברור האם בפועל כלי הנשק הועברו והיכן הם נמצאים היום.",דיון והכרעה
211,ME-16-07-39850-50,"היה בידי הנאשם להבהיר נקודה זו בחקירתו, ויש להניח שאם היה בפיו הסבר שמפחית מהחומרה, היה מוסר אותו.",דיון והכרעה
212,ME-16-07-39850-50,"לפיכך, הנזק שנגרם מקשירת הקשר לביצוע פשע (סחר בנשק), נשיאת הנשק, הכנ",דיון והכרעה
215,ME-16-07-39850-50,"לישראל, ותיווך הנאשם בין קונה פוטנציאלי לבין נאשם 3 לצורך רכישה ומכירת נשק נוסף (אישום שני),",דיון והכרעה
216,ME-16-07-39850-50,הוא משמעותי ומעלה חשש ממשי לבטחונו של הציבור.,דיון והכרעה
217,ME-16-07-39850-50,"פה המקום להתייחס גם לנזק הפוטנציאלי שקיים באישום השלישי, שבמסגרתו הנאשם רכש תת מקלע מאולתר ומחסנית תואמת.",דיון והכרעה
218,ME-16-07-39850-50,הנזק הפוטנציאלי הוא גבוה ביותר נוכח סוג הנשק שנרכש.,דיון והכרעה
219,ME-16-07-39850-50,רק נוכח עֵרנות כוחות הבטחון במחסום הוא נתפס ולא הגיע ליעדו.,דיון והכרעה
220,ME-16-07-39850-50,"עוד יש לשקול את הסיבה שהביאה את הנאשם לבצע את המעשים, שהיא סיבה כלכלית בלבד ורצונו להשיג כסף באמצעות פעילות עבריינית אסורה.",דיון והכרעה
221,ME-16-07-39850-50,"בעניינו של נאשם 2: נאשם 2 ביצע את המעשים המיוחסים לו בתוך תקופת זמן קצרה יחסית של שבוע ימים, שבו הוא העביר מסוחר הנשק, מונדר, לתוך שטח מדינת ישראל שני כלי נשק, וניסה להכניס כלי נשק נוסף (אישום שישי).",דיון והכרעה
222,ME-16-07-39850-50,"בכל אחד מהאישומים יצר נאשם 2 קשר עם מונדר, על מנת לתקן (אישום רביעי), או להעביר (אישום חמישי), או לרכוש (אישום שישי), כלי נשק, במטרה לבצע בהם עסקה ולסחור בהם.",דיון והכרעה
223,ME-16-07-39850-50,"משכך, אני סבורה כי חלקו של הנאשם בביצוע המעשים לא היה ""תמים"" כמו שטען סנגורו, ולא מדובר במי שרק העביר את כלי הנשק לבקשתם של אחרים.",דיון והכרעה
224,ME-16-07-39850-50,הנאשם יצר קשר עם מונדר ותכנן את ביצוע המעשים מבעוד מועד.,דיון והכרעה
225,ME-16-07-39850-50,"המעשים בוצעו בסמיכות זמנים ולנאשם היה חלק פעיל בהוצאת התכנית העבריינית אל הפועל, שכן בלעדיו כלי הנשק לא היו מגיעים ליעדם.",דיון והכרעה
226,ME-16-07-39850-50,"כמו בעניינו של נאשם 1, הנזק הפוטנציאלי שבמעשיו הוא גבוהה, נוכח הכנסת כלי הנשק לשטח מדינת ישראל, ללא אישורים ושלא כדין.",דיון והכרעה
227,ME-16-07-39850-50,"גם בעניינו איני יודעת לאן הגיעו כלי הנשק (אישום רביעי וחמישי), וכפי שלא ניתן להניח לחובתו שהנשק נועד לטרור או עבריינות, לא ניתן להניח לזכותו את שביקש הסנגור להניח, שהנשק נועד לירי בשמחות וכו'.",דיון והכרעה
228,ME-16-07-39850-50,"כמו שציינתי לעיל לגבי נאשם 1, גם לנאשם 2 הייתה אפשרות להבהיר בחקירתו את מטרת הכנסת הנשק, ויש להניח שאם היה בפיו הסבר שמפחית מהחומרה, היה מוסר אותו.",דיון והכרעה
229,ME-16-07-39850-50,"חומרת מעשיו של הנאשם אף נלמדת מהאישום השישי, שאותו ביצע הנאשם חמישה ימים בלבד לאחר שנאשם 1 נתפס במחסום ""תאנים"", באותה הדרך ובאותה שיטת ביצוע.",דיון והכרעה
230,ME-16-07-39850-50,"הנאשם יצר קשר עם מונדר, רכש ממנו נשק ו-2 מחסניות, החביא אותם ברכבו וניסה להכניסם לשטח ישראל.",דיון והכרעה
231,ME-16-07-39850-50,"ב""כ הנאשם לא חלק על כך שהנאשם ידע על אודות נסיבות מעצרו של נאשם 1 ולפיכך אני סבורה כי מדובר בנסיבה לחומרה, שכן הנאשם ידע על המעשים, הבין את חומרתם והשלכתם, ובכל זאת בחר להמשיך ולבצעם.",דיון והכרעה
232,ME-16-07-39850-50,"לבסוף, אני סבורה כי קיימת אבחנה מסוימת בין חומרת האישומים המיוחסים לנאשם 1 לבין אלו המיוחסים לנאשם 2, כאשר עיקר האבחנה נעוצה בנסיבות ביצוע המעשים מעבר להעברת הנשקים מסוחר הנשק, מונדר, לתוך שטח מדינת ישראל.",דיון והכרעה
233,ME-16-07-39850-50,"נאשם 1 הורשע בנוסף גם בעבירות של קשירת קשר לביצוע פשע (סחר בנשק), שכן הוא הודה כי תיווך בין קונים פוטנציאליים לרוכשים פוטנציאליים במסגרת שני האישומים הראשונים.",דיון והכרעה
234,ME-16-07-39850-50,"את עסקת הנשק, שבמסגרת האישום השני, ביצע נאשם 1 גם בלי מעורבותו של סוחר הנשק, מונדר, ומכך עולה כי מעורבותו בעולם הסחר בכלי נשק שאינם מוחזקים כדין, אינו מסתכם רק בהעברת נשקים ומציאת קונים פוטנציאלים, אלא מעבר לכך.",דיון והכרעה
235,ME-16-07-39850-50,"עובדה זו מהווה לדעתי נסיבה מחמירה, המלמדת על האבחנה שיש לעשות בין השניים.",דיון והכרעה
236,ME-16-07-39850-50,"בהתחשב בכל אלה, אני סבורה כי מתחם העונש ההולם בעניינו של נאשם 1 נע בין 36 לבין 60 חודשי מאסר בפועל, מאסר מותנה וקנס כספי ובעניינו של נאשם 2, מתחם העונש ההולם נע בין 30 לבין 54 חודשי מאסר בפועל, מאסר מותנה וקנס כספי.",דיון והכרעה
237,ME-16-07-39850-50,קביעת העונש בתוך המתחם,דיון והכרעה
238,ME-16-07-39850-50,"בעניינו של נאשם 1 לקחתי בחשבון לזכותו את היותו אב לחמישה ילדים, אשר מנהל לדבריו קשר משפחתי חם וקרוב.",דיון והכרעה
239,ME-16-07-39850-50,אביו נפטר לפני כ-12 שנים ומאז הוא מסייע למשפחת מוצאו.,דיון והכרעה
240,ME-16-07-39850-50,גם מצבה הבריאותי של אמו אינו שפיר.,דיון והכרעה
241,ME-16-07-39850-50,"עוד לקחתי בחשבון לזכות הנאשם את הודייתו במיוחס לו, את לקיחת האחריות על מעשיו והחסכון בזמן ציבורי רב.",דיון והכרעה
242,ME-16-07-39850-50,"עם זאת, קצינת המבחן ציינה בתסקיר שנערך בעניינו כי הוא נוטה לטשטש את חומרת מעשיו ומתקשה להכיר בסיכון שבהתנהגותו, ומשכך אני סבורה כי יש לכך השפעה מסוימת על המשקל שעלי להעניק לנטילת האחריות.",דיון והכרעה
243,ME-16-07-39850-50,עוד אציין כי המלצת קצינת המבחן הייתה להטיל על הנאשם ענישה ברורה וסמכותית.,דיון והכרעה
244,ME-16-07-39850-50,"אשר לפגיעת העונש בנאשם ובמשפחתו, איני מוצאת כי קיים בעניינו של הנאשם פגיעה נוספת מעבר לפגיעה האינהרנטית שבשליחת אדם למאסר מאחורי סורג ובריח.",דיון והכרעה
245,ME-16-07-39850-50,"הנאשם טען כי ביצע את המעשים לאור קשיים כלכליים שעמם הוא ומשפחתו מתמודדים, וביניהם חובות גדולים שנגרמו לו כתוצאה מפתיחת עסק עצמאי שכשל.",דיון והכרעה
246,ME-16-07-39850-50,על דבר מאלה לא הביא הנאשם אסמכתא.,דיון והכרעה
247,ME-16-07-39850-50,בעניינו של נאשם 2 לקחתי בחשבון לזכותו כי הוא נשוי ואב לארבעה ילדים.,דיון והכרעה
248,ME-16-07-39850-50,"אביו נפטר ומצבן הבריאותי של אמו ואחותו אינו שפיר, דבר אשר הוביל לכך שהן מתגוררות עמו באותו הבית, על מנת שהוא ומשפחתו יוכלו לסעוד אותן ולטפל בהן.",דיון והכרעה
249,ME-16-07-39850-50,"לגבי האחות צוין כי היא סובלת מפיגור שכלי חמור ומחלת אפילפסיה, ומשכך מוכרת כבעלת נכות פיסית קשה.",דיון והכרעה
250,ME-16-07-39850-50,"עובדה זו משליכה על פגיעת העונש שיוטל על הנאשם, במשפחתו.",דיון והכרעה
251,ME-16-07-39850-50,עוד לקחתי בחשבון לזכות הנאשם כי הוא נעדר עבר פלילי ועובר למעצרו במסגרת תיק זה ניהל חיים נורמטיביים ועבד כנהג משאית וחלוקת פירות וירקות.,דיון והכרעה
252,ME-16-07-39850-50,"משכך, בשליחתו של הנאשם למאסר מאחורי סורג ובריח בפעם הראשונה קיימת פגיעה שאינה מבוטלת, אך אין לומר כי זו תהא מעל הפגיעה האינהרנטית במי שעתיד לרצות מאסר בפעם הראשונה.",דיון והכרעה
253,ME-16-07-39850-50,"התייחסתי גם לדבריו של מר עומאר בלאל, שהעיד על אופיו הטוב של הנאשם.",דיון והכרעה
254,ME-16-07-39850-50,לזכות הנאשם יש לקחת בחשבון את הודאתו ונטילת האחריות שיש בה גם חסכון בזמן ציבורי יקר.,דיון והכרעה
255,ME-16-07-39850-50,"בנקודה זו יצוין כי קצינת המבחן סברה כי ישנה מידה מסוימת של טשטוש לגבי הנסיבות שגרמו לנאשם לבצע את העבירות, מאחר שטען כי ביצע את המעשים על רקע נורמות ודפוסי התנהגות המקובלים בתרבות מוצאו.",דיון והכרעה
256,ME-16-07-39850-50,"עוד מצאה צמצום בטענתו כי רק העביר לדבריו נשק, לבקשת אחרים.",דיון והכרעה
257,ME-16-07-39850-50,יש לקחת בחשבון כי המלצת קצינת המבחן הייתה להטיל על הנאשם ענישה מוחשית וקונקרטית.,דיון והכרעה
258,ME-16-07-39850-50,"נסיבה נוספת שתישקל בעניינם של שני הנאשמים היא הרתעה אישית והרתעת הרבים: בית המשפט העליון עמד לא פעם על חומרתן של עבירות הנשק, מעצם טיבן ומהותן, נוכח הסיכון הממשי הנשקף מהן לחיי אדם ולבטחון הציבור.",דיון והכרעה
259,ME-16-07-39850-50,"כבוד השופט סולברג עמד כך בעניין בסל, פסקה 10:",דיון והכרעה
260,ME-16-07-39850-50,"לפיכך, נוכח כל האמור לעיל, סבורני שהעונש ההולם במקרה דנן בעניינם של שני הנאשמים צריך להימצא בסביבות השליש התחתון של מתחם העונש ההולם שקבעתי לכל נאשם (נאשם 1 - מעט מעל, נאשם 2 - מעט מתחת).",דיון והכרעה
261,ME-16-07-39850-50,"אשר לרכיב הקנס: בבואו של בית המשפט להטיל קנס כספי על נאשם, עליו להתחשב גם במצבו הכלכלי.",דיון והכרעה
262,ME-16-07-39850-50,"בענייננו שני הנאשמים טענו כי ביצעו את המעשים על רקע מצב כלכלי קשה, אך לא הגישו אף אסמכתא אשר יכולה לתמוך בטענותיהם.",דיון והכרעה
263,ME-16-07-39850-50,לפיכך יכלתי להתחשב במצבם הכלכלי מוגבלת.,דיון והכרעה
264,ME-16-07-39850-50,"לאור כל האמור, החלטתי להטיל הנאשמים את העונשים הבאים:",סוף דבר
265,ME-16-07-39850-50,"45 חודשי מאסר בפועל (בניכוי ימי מעצרו, מיום 5.7.16);",נאשם 1
266,ME-16-07-39850-50,"מאסר בן 9 חודשים, אך הנאשם לא יישא עונש זה אלא אם בתוך שלוש שנים מיום שחרורו מהמאסר יבצע עבירת נשק מסוג פשע;",נאשם 1
267,ME-16-07-39850-50,"מאסר בן 5 חודשים, אך הנאשם לא יישא עונש זה אלא אם בתוך שלוש שנים מיום שחרורו מהמאסר יבצע עבירת נשק מסוג עוון;",נאשם 1
268,ME-16-07-39850-50,"קנס כספי בסך 10,000 ₪ או 60 ימי מאסר תמורתו.",נאשם 1
269,ME-16-07-39850-50,"הקנס ישולם ב-20 תשלומים שווים ורצופים, החל ביום 1.9.17 ובכל 1 בחודש בחודשים שלאחר מכן.",נאשם 1
270,ME-16-07-39850-50,אי עמידה בשני תשלומים רצופים תגרור העמדת כל יתרת הקנס לפרעון מיידי.,נאשם 1
271,ME-16-07-39850-50,"36 חודשי מאסר בפועל(בניכוי ימי מעצרו, מיום 10.7.16);",נאשם 2
272,ME-16-07-39850-50,"מאסר בן 8 חודשים, אך הנאשם לא יישא עונש זה אלא אם בתוך שלוש שנים מיום שחרורו מהמאסר יבצע עבירת נשק מסוג פשע;",נאשם 2
273,ME-16-07-39850-50,"מאסר בן 4 חודשים, אך הנאשם לא יישא עונש זה אלא אם בתוך שלוש שנים מיום שחרורו מהמאסר יבצע עבירת נשק מסוג עוון;",נאשם 2
274,ME-16-07-39850-50,"קנס כספי בסך 8,000 ₪ או 50 ימי מאסר תמורתו.",נאשם 2
277,ME-16-07-39850-50,"ניתן היום, ג' ניסןג' ניסן תשע""ז, 30 מרץ 2017, בנוכחות הצדדים.",נאשם 2
278,ME-16-07-39850-50,"בעניין עריכה ושינויים במסמכי פסיקה, חקיקה ועוד באתר נבו – הקש כאן",נאשם 2
