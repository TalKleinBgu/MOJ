,verdict,text,part
0,ME-17-09-38154-771,"חוק העונשין, תשל""ז-1977: סע'  31, 40ב, 40ג, 144(ב2), 413יא, 415",הנאשם
1,ME-17-09-38154-771,פקודת התעבורה [נוסח חדש]: סע'  10,הנאשם
6,ME-17-09-38154-771,"הנאשם הורשע, על פי הודאתו בעובדות כתב האישום המתוקן, במסגרת הסדר טיעון, בעבירות המפורטות להלן:",גזר דין
7,ME-17-09-38154-771,"באישום הראשון, בסיוע למסחר ברכב או בחלקים גנובים, עבירה לפי סעיף 413יא בצירוף סעיף 31 לחוק העונשין, התשל""ז-1977 (להלן: ""החוק""); ובעבירה של נהיגה ללא רישיון, בניגוד לסעיף 10 לפקודת התעבורה [נוסח חדש] תשכ""א – 1961 (להלן: ""הפקודה""); באישום השני בקבלת דבר במרמה לפי סעיף 415 לחוק; באישום השלישי בעסקה אחרת בנשק לפי סעיף 144(ב2) לחוק; ובאישום הרביעי בסיוע למסחר ברכב או בחלקים גנובים, עבירה לפי סעיף 413יא בצירוף סעיף 31 לחוק; ועבירה של נהיגה ללא רישיון, בניגוד לסעיף 10 לפקודה.",גזר דין
8,ME-17-09-38154-771,"על פי עובדות האישום הראשון בכתב האישום המתוקן, ביום 13.6.2017 הגיע הסוכן המשטרתי נ.פ.",כתב האישום המתוקן:
9,ME-17-09-38154-771,"(להלן: ""הסוכן""), במסגרת הפעלתו, לכיכר עטרות (להלן: ""המקום"") לצורך קניית אופנוע גנוב מסוג הונדה, זאת לאחר שנערכו מספר שיחות מקדימות בינו לבין פאיז רג'בי (להלן: ""פאיז""), במסגרתן אף קיבל תמונה של האופנוע מפאיז (להלן: ""העסקה"").",כתב האישום המתוקן:
10,ME-17-09-38154-771,"הסוכן נפגש עם פאיז, שהגיע למקום ביחד עם הנאשם, מסר לפאיז 100 ₪ וביקש ממנו לוודא כי בהתאם לסיכום שהיה ביניהם, האופנוע יהיה ""נקי עם מספר טוב"", והכוונה ללוחית רישוי תקינה תחת זו של האופנוע הגנוב.",כתב האישום המתוקן:
11,ME-17-09-38154-771,פאיז אמר לו שאין לו מה לדאוג.,כתב האישום המתוקן:
12,ME-17-09-38154-771,"בהמשך, הסוכן ופאיז שוחחו ארוכות לגבי האפשרות הטובה ביותר לביצוע העסקה, ולאחר דין ודברים עלתה האפשרות שהנאשם ילך להביא את האופנוע.",כתב האישום המתוקן:
13,ME-17-09-38154-771,"לבסוף הוסכם כי הנאשם ייסע יחד עם הסוכן ויוודא כי הדרך נקיה ממחסומים ושוטרים, על מנת שפאיז יוכל לספק את האופנוע בבטחה.",כתב האישום המתוקן:
14,ME-17-09-38154-771,"בהתאם לסיכום, נסעו הנאשם והסוכן יחד ברכבו של הסוכן, ווידאו כי אין מחסומים בדרך, והנאשם עדכן את פאיז בכך.",כתב האישום המתוקן:
15,ME-17-09-38154-771,הנאשם עשה כן ביודעו שהאופנוע גנוב.,כתב האישום המתוקן:
16,ME-17-09-38154-771,"פאיז הגיע לצומת ארם כשהוא רכוב על האופנוע, מסר את האופנוע לסוכן, והשניים קבעו כי יפגשו במקום אחר לצורך השלמת העסקה.",כתב האישום המתוקן:
17,ME-17-09-38154-771,"בהמשך לכך, הנאשם נהג ברכבו של הסוכן, פאיז ישב לידו, והסוכן רכב על האופנוע אחריהם.",כתב האישום המתוקן:
18,ME-17-09-38154-771,"במהלך הדרך, התקשר פאיז לסוכן וקבע עימו כי יפגשו באצטדיון טדי לצורך השלמת העסקה.",כתב האישום המתוקן:
19,ME-17-09-38154-771,הנאשם נהג ברכבו של הסוכן כשאין בידו רישיון נהיגה.,כתב האישום המתוקן:
20,ME-17-09-38154-771,"כשהגיעו השלושה לאצטדיון טדי, פאיז הסביר לסוכן איך לתפעל את האופנוע, והסוכן מסר לו בתמורה 8,900 ₪.",כתב האישום המתוקן:
21,ME-17-09-38154-771,"באותה עת, האופנוע היה עם לוחית רישוי מזוייפת של אופנוע אחר, ומספרי השילדה והמנוע שלו היו מחוקים.",כתב האישום המתוקן:
22,ME-17-09-38154-771,"האישום השני – בשעות הצהרים ביום 26.7.2017, נפגשו פאיז והסוכן בירושלים לבקשת פאיז.",כתב האישום המתוקן:
23,ME-17-09-38154-771,"הסוכן שאל את פאיז אם יש באפשרות להשיג עבורו נשק, ופאיז השיב כי יבדוק וישוב אליו.",כתב האישום המתוקן:
24,ME-17-09-38154-771,"בתאריך 29.7.2017 בשעות הערב, התקשר פאיז לסוכן ואמר לו כי יש באפשרותו להשיג עבורו נשק מסוג קרלו בעלות של 10,000 ₪, ושאל את הסוכן אם הוא מעוניין.",כתב האישום המתוקן:
25,ME-17-09-38154-771,פאיז עשה כן מבלי שהייתה לו כוונה למסור לסוכן נשק או כל דבר אחר תמורת הכסף.,כתב האישום המתוקן:
26,ME-17-09-38154-771,"לאור האמור, קבעו השניים להיפגש בצומת ארם, שם פגש הסוכן בנאשם, בפאיז ובאדם שלישי שזהותו אינה ידועה למאשימה.",כתב האישום המתוקן:
27,ME-17-09-38154-771,"בתוך כך סוכם כי פאיז יחכה עם הסוכן ברכבו של הסוכן, בזמן שהנאשם יביא את הנשק.",כתב האישום המתוקן:
28,ME-17-09-38154-771,"הסוכן מסר לנאשם 5,000 ₪ וחיכה עם פאיז לשובו של הנאשם.",כתב האישום המתוקן:
29,ME-17-09-38154-771,"משבושש הנאשם לחזור, ניסה הסוכן להתקשר לנאשם ללא מענה.",כתב האישום המתוקן:
30,ME-17-09-38154-771,בשלב מסויים פאיז אמר לסוכן כי קיבל מסרון מהנאשם ועליהם להתקדם לכיוון חנות שנמצאת בכפר.,כתב האישום המתוקן:
31,ME-17-09-38154-771,הסוכן סירב ופאיז אמר לו כי הוא ילך לבד.,כתב האישום המתוקן:
32,ME-17-09-38154-771,"בהמשך, פאיז הלך ולא חזר וכן הפסיק לענות לטלפונים.",כתב האישום המתוקן:
33,ME-17-09-38154-771,"בחלוף זמן ניכר, ומשהבין הסוכן שאין בכוונתו של פאיז לחזור, שב הסוכן על עקבותיו מבלי שקיבל את התמורה בגינה שילם 5,000 ₪.",כתב האישום המתוקן:
34,ME-17-09-38154-771,"האישום השלישי - בהמשך למתואר באישום השני, בתאריך 2.8.2017 הגיע הסוכן למקום עבודתו של הנאשם בישפרו שבמודיעין, וביקש לשוחח עמו.",כתב האישום המתוקן:
35,ME-17-09-38154-771,"הסוכן אמר לנאשם שהוא רימה אותו וגנב לו 5,000 ₪, ודרש את כספו בחזרה.",כתב האישום המתוקן:
36,ME-17-09-38154-771,"הנאשם ביקש מהסוכן שהות בת 24 שעות, במהלכן ישיב לו את כספו או יבצע עימו עסקת נשק אחרת ממנה יקזז הסוכן את 5,000 השקלים.",כתב האישום המתוקן:
37,ME-17-09-38154-771,"ביום 10.8.2017, לאחר שהנאשם לא השיב לסוכן את כספו, הגיע הסוכן שוב למקום עבודתו של הנאשם וביקש ממנו שישיג עבורו נשק, שכן בשל המתואר באישום השני, אנשיו של הסוכן לוחצים עליו.",כתב האישום המתוקן:
38,ME-17-09-38154-771,הנאשם הסכים ואמר שישיג לו נשק תוך מספר ימים.,כתב האישום המתוקן:
39,ME-17-09-38154-771,"בתאריך 12.8.2017 בשעה 23:00 התקשר הנאשם לסוכן ואמר לו כי יש לו נשק גדול וטוב שמחירו 10,000 ₪.",כתב האישום המתוקן:
40,ME-17-09-38154-771,"בהמשך, לבקשת הסוכן, שלח לו הנאשם תמונה וסרטון.",כתב האישום המתוקן:
41,ME-17-09-38154-771,"הסוכן שאל את הנאשם אם הנשק מגיע עם כדורים, והנאשם אמר כי ייקח מספר ימים לארגן כדורים ומחסנית.",כתב האישום המתוקן:
42,ME-17-09-38154-771,השניים סיכמו כי ייפגשו למחרת לצורך ביצוע העסקה.,כתב האישום המתוקן:
43,ME-17-09-38154-771,"למחרת, בתאריך 13.8.2017, הגיע הסוכן למקום עבודתו של הנאשם.",כתב האישום המתוקן:
44,ME-17-09-38154-771,השניים שוחחו וקבעו להיפגש מאוחר יותר בערב.,כתב האישום המתוקן:
45,ME-17-09-38154-771,"באותו ערב בשעה 21:00, התקשר הנאשם לסוכן ואמר לו שיש בעיה עם האדם השלישי שצריך למסור את הנשק לנאשם (להלן: ""האחר""), שאינו מוכן למסור את הנשק טרם קבלת התמורה עבורו.",כתב האישום המתוקן:
46,ME-17-09-38154-771,בשלב מסוים אמר הנאשם לסוכן להגיע לכיכר ארם.,כתב האישום המתוקן:
47,ME-17-09-38154-771,"הסוכן הגיע למקום, ולאחר דין ודברים הבהיר הסוכן לנאשם שאין בכוונתו למסור כסף לפני קבלת הנשק.",כתב האישום המתוקן:
48,ME-17-09-38154-771,"הנאשם גייס את בן דודו מוחמד רג'בי (להלן: ""מוחמד"") שינסה לשכנע את הסוכן לבצע את העסקה ולמסור את הכסף לפני קבלת הנשק, אולם הסוכן עמד בסירובו.",כתב האישום המתוקן:
49,ME-17-09-38154-771,לבסוף אמר הנאשם לסוכן שהוא ומוחמד החליטו להשאיר את רכבו של מוחמד כערובה לכך שהאחר יקבל את כספו.,כתב האישום המתוקן:
50,ME-17-09-38154-771,הנאשם אמר לסוכן שיגיע לצומת ארם לצורך ביצוע העסקה.,כתב האישום המתוקן:
51,ME-17-09-38154-771,"הסוכן הגיע למקום ולרכבו נכנסו הנאשם ומוחמד, כשבידם שקית לבנה גדולה שהכילה נשק מאולתר דמוי תת מקלע בתצורת 16- Mשיורה ויש בכוחו להמית אדם.",כתב האישום המתוקן:
52,ME-17-09-38154-771,"הסוכן בחן את הנשק ומסר לנאשם 5,000 ₪.",כתב האישום המתוקן:
53,ME-17-09-38154-771,"לאחר שהסוכן ביקש לקבל הנחה בשל העיכוב בביצוע העסקה, החזיר לו הנאשם 200 ₪.",כתב האישום המתוקן:
54,ME-17-09-38154-771,"ביום 17.8.2017 התקשר הנאשם לסוכן ואמר לו שיש לו כדורים עבור הנשק שרכש, וביקש שיגיע למקום עבודתו במודיעין.",כתב האישום המתוקן:
55,ME-17-09-38154-771,"הסוכן הגיע, הנאשם נכנס לרכבו של הסוכן, מסר לו שלושה כדורים בקוטר 9 מ""מ ואמר לו שזה חלק מהעסקה ואין צורך שישלם עליהם.",כתב האישום המתוקן:
56,ME-17-09-38154-771,"האישום הרביעי – לאחר שנערכו שיחות מקדימות נוספות בין הנאשם לבין הסוכן, בתאריך 21.8.2017 נפגש הסוכן עם הנאשם בכיכר ארם לצורך קניית קטנוע גנוב.",כתב האישום המתוקן:
57,ME-17-09-38154-771,הנאשם הגיע למקום המפגש רכוב על הקטנוע הגנוב.,כתב האישום המתוקן:
58,ME-17-09-38154-771,"הסוכן מסר לו 2,000 ₪ תמורת הקטנוע ו- 400 ₪ עמלת תיווך לנאשם.",כתב האישום המתוקן:
59,ME-17-09-38154-771,הנאשם נהג בקטנוע כשאין בידו רישיון נהיגה.,כתב האישום המתוקן:
60,ME-17-09-38154-771,"במסגרת ההודעה על הסדר הטיעון והגשת כתב האישום המתוקן, הודיעו הצדדים על עובדות מוסכמות נוספות:",כתב האישום המתוקן:
61,ME-17-09-38154-771,"באישום השני הוסכם כי הנאשם קיבל מידי הסוכן את הכסף, 5,000 ₪, והעביר את מלוא הסכום לפאיז רג'בי.",כתב האישום המתוקן:
62,ME-17-09-38154-771,"באישום השלישי הוסכם כי הנאשם ביצע את עסקת מכירת הנשק לאחר שפאיז ""עקץ"" את הסוכן באמצעותו, באמצעות סובחי, וכי לאחר שפאיז ""סגר את הנייד שלו"", הסוכן ביקר מספר פעמים במקום עבודתו של הנאשם במפעל שקדייה ולחץ על הנאשם להחזיר את הכסף, והציע לו לחילופין לספק לו נשק חלופי לזה שהובטח לו על ידי פאיז.",כתב האישום המתוקן:
63,ME-17-09-38154-771,"על פי האמור בתסקיר מיום 15.3.2018, הנאשם בן 19 שנים, שוהה במעצר מזה כחצי שנה.",תסקיר שירות המבחן:
64,ME-17-09-38154-771,"טרם מעצרו התגורר עם הוריו בכפר עקב, ובמשך כשנתיים עבד במפעל פיצוחים בעיר מודיעין.",תסקיר שירות המבחן:
65,ME-17-09-38154-771,בתסקיר התייחסות למשפחת המוצא של הנאשם.,תסקיר שירות המבחן:
66,ME-17-09-38154-771,"אביו, שעבד באותו מפעל שבו עבד הנאשם, אינו עובד כיום עקב סכסוך עם מעסיקיו.",תסקיר שירות המבחן:
67,ME-17-09-38154-771,אמו עקרת בית.,תסקיר שירות המבחן:
68,ME-17-09-38154-771,לדברי הנאשם המשפחה סובלת ממצוקה כלכלית והוא נדרש לסייע לפרנסת המשפחה.,תסקיר שירות המבחן:
69,ME-17-09-38154-771,"הנאשם סיים תשע שנות לימוד, לדבריו הפסיק את לימודיו בשל קשיים בלימודים ומאחר שנדרש לצאת לעבודה ולסייע בפרנסת הבית.",תסקיר שירות המבחן:
70,ME-17-09-38154-771,צוין כי הנאשם נעדר עבר פלילי.,תסקיר שירות המבחן:
71,ME-17-09-38154-771,"לגבי העבירות בהן הורשע בתיק זה, צוין כי הנאשם התקשה לקבל על עצמו אחריות מלאה על ביצוען, לדבריו הופעלו עליו לחצים והוא התקשה לסרב להם.",תסקיר שירות המבחן:
72,ME-17-09-38154-771,"קצינת המבחן התרשמה כי לצד ביטוייו הכנים של הנאשם באשר לרצונו לקיים שגרת חיים נורמטיבית, הנאשם מתקשה לגלות הכרה בהתנהלותו הבעייתית ולבחון את הכשלים בהתנהגותו ומוקדי הסיכון בהם.",תסקיר שירות המבחן:
73,ME-17-09-38154-771,קצינת המבחן התרשמה כי הנאשם נוטה להשליך אחריות על גורמים חיצוניים תוך קושי לבחון את עצמו ולזהות כשלים ומוקדי סיכון בהתנהגותו.,תסקיר שירות המבחן:
74,ME-17-09-38154-771,"עם זאת, לניהול ההליכים המשטרתיים והמשפטיים עד כה ולמעצרו של הנאשם, הייתה השפעה מטלטלת ואפקטיבית בכיוון של הבנת חומרת מעשי העבירה, חידוד גבולות המותר והאסור וכן בכיוון ההרתעתי מחזרה על מעשים דומים בעתיד.",תסקיר שירות המבחן:
75,ME-17-09-38154-771,"המלצת קצינת המבחן הינה לקחת בחשבון, בעת גזירת עונשו של הנאשם, את גילו הצעיר, וחשש שהמשך חשיפת הנאשם לערכים ולדפוסי התנהגות בעייתיים, שוליים ועבריינים, המאפיינים את האווירה השוררת בכלא, יחשוף את הנאשם לחברה עבריינית, יטמיע בו דפוסים עבריינים, יגרום לנסיגה במצבו ויחבל בסיכויי שיקומו בעתיד.",תסקיר שירות המבחן:
76,ME-17-09-38154-771,לפיכך הומלץ שתקופת המאסר שתוטל על הנאשם לא תהיה ממושכת מידי.,תסקיר שירות המבחן:
77,ME-17-09-38154-771,"ב""כ המאשימה טען לחלוקת ארבעת האישומים בהם הורשע הנאשם לשלושה מתחמי ענישה - אחד לאירוע המתואר באישום הראשון, אחד לאירועים הקשור באישומים השני והשלישי, ואחד הקשור באישום הרביעי.",טיעונים לעונש:
78,ME-17-09-38154-771,"לדבריו, מדובר בעסקאות נפרדות, שאינן תלויות אחת בשניה.",טיעונים לעונש:
79,ME-17-09-38154-771,לגבי האירועים המתוארים באישום הראשון והרביעי – נטען למתחם ענישה זהה.,טיעונים לעונש:
80,ME-17-09-38154-771,"לטענת ב""כ המאשימה, הערכים המוגנים בעבירות אלה, הקשורות במסחר בכלי רכב גנובים, הינם ההגנה על קניינו של הפרט.",טיעונים לעונש:
81,ME-17-09-38154-771,"לגבי נהיגה ללא רישיון, נטען לפגיעה בערכים של שלטון החוק והגנה על שלום הציבור.",טיעונים לעונש:
82,ME-17-09-38154-771,"לגבי נסיבות ביצוע העבירות, ציין כי באישום הראשון, חלקו של הנאשם בביצוע העבירה קטן מחלקו של פאיז, אך אין להקל ראש בחלקו ובתרומתו לביצוע העבירה, בנוכחות, בנסיעה יחד עם הסוכן למקום, ובבדיקת נתיב הנסיעה – המעידים על תכנון מוקדם.",טיעונים לעונש:
83,ME-17-09-38154-771,"באירועים המתוארים באישום הרביעי, היה לנאשם תפקיד מרכזי - הוא הוביל את הקטנוע הגנוב, מסר אותו לסוכן וקיבל עמלת תיווך.",טיעונים לעונש:
84,ME-17-09-38154-771,"לדבריו, גם כאן נסיבות ביצוע העבירה מעידות על תכנון מוקדם.",טיעונים לעונש:
85,ME-17-09-38154-771,"ב""כ המאשימה הפנה לפסיקה ולגזר הדין בעניינו של פאיז.",טיעונים לעונש:
86,ME-17-09-38154-771,"לגבי העבירות באישומים השני והשלישי – נטען כי עבירת הסחר בנשק פוגעת באופן קשה בערכים של הגנה על שלום הציבור; עבירת המרמה פוגעת בחופש הרצון, הבחירה והפעולה וכן באינטרס הרכושי.",טיעונים לעונש:
87,ME-17-09-38154-771,"באשר לנסיבות ביצוע העבירה, טען ב""כ המאשימה כי מדובר בעבירה שהיא במדרג הגבוה.",טיעונים לעונש:
88,ME-17-09-38154-771,"לדבריו, יש לתת משקל לסוג הנשק, רובה M 16, שפוטנציאל הנזק שלו גבוה מאוד.",טיעונים לעונש:
89,ME-17-09-38154-771,"כן טען כי יש להתחשב ברקע, שהוא עבירת מרמה בסכום לא מבוטל של 5,000 ₪, לגביו הוסכם כי יועבר לפאיז.",טיעונים לעונש:
90,ME-17-09-38154-771,"לעבירת הסחר קדם תכנון, שבא לידי ביטוי במו""מ על רקע עבירת המרמה.",טיעונים לעונש:
91,ME-17-09-38154-771,"לדבריו, לנאשם היה חלק מרכזי בביצוע עבירת הסחר - הוא קיים קשר עם הסוכן, הוא גייס את בן דודו מוחמד לסייע בעסקה, הוא מסר לסוכן עם מוחמד את הנשק, ומספר ימים לאחר מכן העביר תחמושת עבור הנשק.",טיעונים לעונש:
92,ME-17-09-38154-771,"ב""כ המאשימה הפנה לפסיקה וכן לפסק הדין בעניינו של מוחמד רג'בי.",טיעונים לעונש:
93,ME-17-09-38154-771,"לעניין זה טען ב""כ המאשימה כי לדעת המאשימה ראוי היה להטיל על מוחמד רג'בי מאסר בפועל לתקופה שבין 18 לבין 30 חודשים, ולא חמישה חודשים כפי שנגזר עליו, אך המאשימה לא ערערה על גזר הדין, מאחר שמוחמד השתחרר מהמאסר סמוך לאחר שניתן גזר הדין.",טיעונים לעונש:
94,ME-17-09-38154-771,"לדבריו, העונש שנגזר על מוחמד אינו מבטא את חומרת העבירות.",טיעונים לעונש:
95,ME-17-09-38154-771,"מכל מקום, לטענת ב""כ המאשימה, חלקו של הנאשם היה גבוה ומרכזי משל מוחמד.",טיעונים לעונש:
96,ME-17-09-38154-771,לגבי אישומים אלה טוענת המאשימה למתחם עונש הולם הנע בין שלוש לבין שש שנות מאסר בפועל.,טיעונים לעונש:
97,ME-17-09-38154-771,"לגבי העונש בתוך המתחם, נטען כי מחד גיסא, יש להתחשב בגילו הצעיר של הנאשם, בהיעדר עבר פלילי ובכך שהנאשם נוטל חלק בפרנסת משפחתו, ומאידך גיסא יש להתחשב בכך שהנאשם אינו מכיר בהתנהלותו בפרשה והדבר מעיד על מסוכנותו.",טיעונים לעונש:
98,ME-17-09-38154-771,"המאשימה מבקשת לגזור על הנאשם, בגין כל האישומים, ארבע שנות מאסר בפועל, לצד מאסר על תנאי, קנס משמעותי, פסילה מנהיגה ופסילה על תנאי.",טיעונים לעונש:
99,ME-17-09-38154-771,"ב""כ הנאשם טען כי בתיק זה יש להתייחס בעיקר לנסיבות ביצוע העבירות, כמפורט בכתב האישום המתוקן ובתוספות שבהודעה על הסדר הטיעון אליו הגיעו הצדדים.",טיעונים לעונש:
100,ME-17-09-38154-771,לגבי האישום הראשון – מדובר לדבריו בעבירה של סיוע למסחר לרכב גנוב ובעבירה של נהיגה ללא רישיון נהיגה.,טיעונים לעונש:
101,ME-17-09-38154-771,"לדברי ב""כ הנאשם, המשא ומתן והתכנון התקיימו בין הסוכן לבין פאיז ולא על ידי הנאשם; הקטנוע הוחזר לבעליו, כך שככל הנראה לא נגרם נזק, ומכל מקום הנזק הצפוי היה נזק רכוש בלבד; בזמן האירוע נסע הנאשם ברכבו של הסוכן, בין עם הסוכן ובין עם פאיז, כשתפקידו לוודא שהדרך נקייה ממחסומים ומשוטרים.",טיעונים לעונש:
102,ME-17-09-38154-771,"הנאשם לא נסע לבדו, ומכאן, לטענת ב""כ הנאשם, למעשה לא היה צורך בשירותיו של הנאשם; הנאשם מואשם כמסייע בלבד, כך שחלקו קטן יחסית; לגבי הסיבות שהביאו את הנאשם לביצוע העבירה, טען כי מעורבות של הנאשם נובעת מהחלטה בין הסוכן לבין פאיז.",טיעונים לעונש:
103,ME-17-09-38154-771,לגבי האישום השני – מדובר בעבירה של קבלת דבר במרמה.,טיעונים לעונש:
104,ME-17-09-38154-771,"הוסכם במסגרת הסדר הטיעון כי הנאשם קיבל כסף מידי הסוכן, כדי להעבירו במלואו לידי פאיז.",טיעונים לעונש:
105,ME-17-09-38154-771,"מבחינה מהותית, חלקו של הנאשם בסיוע לפאיז ""לעקוץ"" את הסוכן ולא כשותף לעבירה.",טיעונים לעונש:
106,ME-17-09-38154-771,"חלקו של הנאשם בעבירה שולי, הן מבחינת התכנון והן מבחינת הביצוע; מבחינת הנזק שנגרם – מדובר בסכום של 5,000 ₪.",טיעונים לעונש:
107,ME-17-09-38154-771,"לגבי האישום השלישי – ב""כ הנאשם הפנה לעובדות המוסכמות במסגרת הסדר טיעון, לפיהן הנאשם ביצע את עסקת מכירת הנשק לאחר שפאיז ""עקץ"" את הסוכן באמצעותו באמצעות סובחי, ולאחר שפאיז סגר את הטלפון הנייד שלו והסוכן לחץ על הנאשם להחזיר את הכסף ולחילופין לספק לו נשק חלופי לזה שהובטח לו על ידי פאיז.",טיעונים לעונש:
108,ME-17-09-38154-771,"לטענת ב""כ הנאשם, מעשיו של הנאשם באישום השלישי, הם המשך ישיר למעשיו של פאיז באישום השני, והם תוצאה בלתי נמנעת של מה שעשה פאיז כאשר עקץ את הסוכן באישום השני.",טיעונים לעונש:
109,ME-17-09-38154-771,"לדברי ב""כ הנאשם, אין מחלוקת על כך שאישום זה הנו האישום העיקרי, אך ניתן להסתפק לגבי אישום זה בתקופת מעצרו של הנאשם.",טיעונים לעונש:
110,ME-17-09-38154-771,"לדבריו, מעשיו של הסוכן באישום זה ""גובלים בשידול"", כאשר הסוכן פונה אל הנאשם ומפעיל עליו לחץ, לאחר שפאיז ניתק עמו קשר.",טיעונים לעונש:
111,ME-17-09-38154-771,בשל כך פועל הנאשם תוך הפעלת שיקול דעת מוטעה.,טיעונים לעונש:
112,ME-17-09-38154-771,"לדברי ב""כ הנאשם, אין בכך כדי להצדיק מכירת נשק לסוכן, אך אין להטיל ארבע שנות מאסר על בחור בן 19 בשל טעות בשיקול דעת.",טיעונים לעונש:
113,ME-17-09-38154-771,"ב""כ הנאשם ציין כי במקרה זה יש לזקוף לחובתו של הנאשם את התכנון, אך זה נבע מכך שהסוכן לא השאיר לנאשם ברירה.",טיעונים לעונש:
114,ME-17-09-38154-771,"לגבי הנזק הצפוי ממעשיו של הנאשם, הסכים ב""כ הנאשם כי אילו הגיע הנשק לגורמים עוינים, יכול היה להיגרם נזק, אך במקרה זה רוכש הנשק היה סוכן משטרתי כך שהנזק לא יכול היה להיות רב.",טיעונים לעונש:
115,ME-17-09-38154-771,"לגבי האישום הרביעי – לדברי ב""כ הנאשם, מדובר בסיוע למסחר בקטנוע ובנהיגה ללא רישיון.",טיעונים לעונש:
116,ME-17-09-38154-771,"לדבריו, הנאשם הורשע בסיוע למי שעמד לדין על מכירת הקטנוע, בחור בשם טארק רג'אבי.",טיעונים לעונש:
117,ME-17-09-38154-771,"הנאשם תרם את תרומתו למכירת הקטנוע הספציפי, אך לא לסחר ברכב גנוב באופן כללי.",טיעונים לעונש:
118,ME-17-09-38154-771,"ב""כ הנאשם טען כי מתחם העונש ההולם בעבירות שבאישומים השני והשלישי, בעניין הנשק, צריך להתחיל ממאסר לריצוי בעבודות שירות ועד לשנת מאסר בפועל; ולגבי העבירות שבאישומים הראשון והרביעי, נע מתחם הענישה בין מאסר על תנאי לבין מאסר לריצוי בעבודות שירות.",טיעונים לעונש:
119,ME-17-09-38154-771,"לגבי העונש המתאים ביקש ב""כ הנאשם להתחשב באמור בתסקיר המבחן, ובין היתר בתרומתו של הנאשם לפרנסת משפחתו.",טיעונים לעונש:
120,ME-17-09-38154-771,"לדבריו, העונש עשוי לפגוע באופן משמעותי בנאשם ובבני משפחתו.",טיעונים לעונש:
121,ME-17-09-38154-771,"כן התייחס לנזק שנגרם ממעצרו של הנאשם, אשר הווה גורם משברי ומרתיע עבורו, ולתת משקל להיבט השיקום.",טיעונים לעונש:
122,ME-17-09-38154-771,"עוד יש להתחשב, לטענת ב""כ הנאשם, בהודאתו של הנאשם בעובדות כתב האישום המתוקן ובכך שהנאשם קיבל אחריות מלאה למעשיו.",טיעונים לעונש:
123,ME-17-09-38154-771,"לדבריו, האמור בתסקיר לעניין זה נובע מאי הבנה של הסדר הטיעון, שלא עמד לפני שירות המבחן.",טיעונים לעונש:
124,ME-17-09-38154-771,"מדובר בבחור צעיר בן 19 שנה, ש""התחבר"" לפאיז אשר דרדר אותו למקום בו הוא נמצא היום ולגורמים שליליים.",טיעונים לעונש:
125,ME-17-09-38154-771,"בנוסף התייחס ב""כ הנאשם בטיעוניו לעונשים שנגזרו על מעורבים נוספים – 12 חודשי מאסר על פאיז, במסגרת הסדר טיעון, לאחר הרשעה באישומים מקבילים לאישומים 1 ו-2 בעניינו של הנאשם.",טיעונים לעונש:
126,ME-17-09-38154-771,"בטיעוניו טען להבדל משמעותי בחלקו של הנאשם בעבירות לעומת זה של פאיז, ולכך שפאיז עבר את העבירות כשתלוי ועומד נגדו מאסר על תנאי; וחמישה חודשי מאסר למוחמד רג'בי, בגין חלקו באישום 3, כאשר מוחמד היה שותף מלא להעברת הנשק לסוכן.",טיעונים לעונש:
127,ME-17-09-38154-771,"ב""כ הנאשם ביקש לאמץ את המלצת שירות המבחן, וטען כי האינטרס הציבורי הוא שלא לצרף את הנאשם למעגל הפשע והאלימות ולא להחמיר בעונשו, אלא להחזירו לתפקוד נורמטיבי בו הלך במשך כל חייו.",טיעונים לעונש:
128,ME-17-09-38154-771,"לפיכך ביקש להסתפק במאסר החופף את תקופת מעצרו של הנאשם, מיום 7.9.2017 ועד היום.",טיעונים לעונש:
129,ME-17-09-38154-771,"הנאשם ציין כי הוא מצטער על הטעות שעשה, הוא ישב בכלא ולמד את הלקח, ומבקש לקבל הזדמנות.",טיעונים לעונש:
130,ME-17-09-38154-771,"בהתאם לתיקון 113 לחוק העונשין, העקרון המנחה בענישה הוא עקרון ההלימה: ""קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו"" (סעיף 40ב).",מתחם העונש: 
131,ME-17-09-38154-771,"עקרון ההלימה משמעו מתן דגש לעקרון הגמול על מעשה העבירה, כאשר הנסיבות האישיות מהוות שיקול רק לאחר מכן, בקביעת העונש בתוך מתחם הענישה.",מתחם העונש: 
132,ME-17-09-38154-771,"קביעת מתחם הענישה נעשית בהתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה (סעיף 40ג).",מתחם העונש: 
133,ME-17-09-38154-771,"בענייננו יש לקבוע מתחמי ענישה נפרדים לאישום הראשון, לאישומים השני והשלישי יחדיו, שכן הם מהווים פרשה אחת, ולאישום הרביעי.",מתחם העונש: 
134,ME-17-09-38154-771,"בראש ובראשונה יש להתייחס לעונש שקבע המחוקק לצד העבירות המשמעותיות מבין אלה שבהן הורשע הנאשם – לעבירה של סחר ברכב גנוב קבע המחוקק עונש של 10 שנות מאסר; בענייננו הנאשם הורשע בסיוע לעבירות, ולפיכך העונש הוא מחצית מהעונש הקבוע בחוק לעבירה.",מתחם העונש: 
135,ME-17-09-38154-771,העונש בגין עסקה בנשק עומד על 15 שנות מאסר.,מתחם העונש: 
136,ME-17-09-38154-771,לצד הענישה שקבע המחוקק יש להתחשב כאמור במדיניות הענישה הנהוגה.,מתחם העונש: 
137,ME-17-09-38154-771,"כאמור, ב""כ הנאשם לא הציג פסיקה.",מתחם העונש: 
138,ME-17-09-38154-771,המאשימה הגישה פסיקה לעניין עבירות הקשורות בסחר בכלי רכב גנובים ולגבי עבירות הנשק:,מתחם העונש: 
139,ME-17-09-38154-771,"לעניין הערך החברתי שנפגע מהעבירה – לגבי סחר בכלי רכב גנובים, מדובר בהגנה על רכושו וקניינו של הפרט; לגבי נהיגה ללא רישיון מדובר בהגנה על שלום הציבור מפני מי שנוהגים מבלי שנבדקה הכשרתם לכך; לגבי עבירת הסחר בנשק, מדובר בשמירה על החיים ועל שלמות הגוף, בהגנה על שלום הציבור וביטחונו.",מתחם העונש: 
140,ME-17-09-38154-771,"בפסק הדין בעניין עלי ח'דר הנ""ל, קבע בית המשפט:",מתחם העונש: 
141,ME-17-09-38154-771,אשר לנסיבות הקשורות בעבירות –,מתחם העונש: 
142,ME-17-09-38154-771,לגבי האישום הראשון – חלקו של הנאשם בעבירה קטן יחסית.,מתחם העונש: 
143,ME-17-09-38154-771,קניית האופנוע הגנוב סוכמה בין הסוכן לבין פאיז רג'בי.,מתחם העונש: 
144,ME-17-09-38154-771,"פאיז שלח לסוכן תמונה של האופנוע, פאיז קיבל כסף מהסוכן, פאיז נתבקש לוודא כי האופנוע ""נקי עם מספר טוב"", פאיז שוחח עם הסוכן לגבי האפשרות הטובה ביותר לביצוע העסקה, והוא גם זה שקיבל את התשלום מהסוכן.",מתחם העונש: 
145,ME-17-09-38154-771,"חלקו של הנאשם היה בנסיעה עם הסוכן, לוודא שהדרך להעברת האופנוע פנויה.",מתחם העונש: 
146,ME-17-09-38154-771,"לגבי האישום הרביעי – העבירות זהות לאלה שבאישום הראשון, אך כאן היה חלקו של הנאשם גדול בהרבה.",מתחם העונש: 
147,ME-17-09-38154-771,"הפעם נערכו שיחות מקדימות בין הסוכן לבין הנאשם, הנאשם הוא שנפגש עם הסוכן שרצה לקנות קטנוע גנוב, הנאשם הגיע למקום המפגש עם הקטנוע הגנוב, והנאשם קיבל מהסוכן תשלום עבור הקטנוע, וכן קיבל עמלת תיווך בסך 400 ₪.",מתחם העונש: 
148,ME-17-09-38154-771,"לפיכך, לגבי אישום זה, תחתית המתחם גבוהה יותר מזו שבאישום הראשון.",מתחם העונש: 
149,ME-17-09-38154-771,"לגבי האישום השני שעניינו קבלת דבר במרמה – גם כאן, חלקו של פאיז הוא החלק המרכזי – הסוכן ביקש מפאיז להשיג לו נשק, פאיז אמר לסוכן כי באפשרותו להשיג נשק, ופאיז יזם קבלת תשלום מהסוכן מבלי שהייתה לו כוונה למסור לסוכן נשק או כל דבר אחר תמורת התשלום.",מתחם העונש: 
150,ME-17-09-38154-771,"במפגש שקבעו השניים נכחו גם הנאשם ואדם נוסף, הנאשם קיבל כסף מהסוכן תמורת הנשק ונעלם עם הכסף.",מתחם העונש: 
151,ME-17-09-38154-771,בהסדר הטיעון הוסכם כי הנאשם העביר את הכסף לפאיז.,מתחם העונש: 
152,ME-17-09-38154-771,חלקו של הנאשם בעבירת המרמה היה קטן יחסית.,מתחם העונש: 
153,ME-17-09-38154-771,"בהמשך, התרחשו אירועי האישום השלישי, כאשר הסוכן דרש מהנאשם את כספו חזרה  או לחילופין נשק אחר במקום זה שלא סופק לו על ידי פאיז.",מתחם העונש: 
154,ME-17-09-38154-771,בסופו של דבר סיפק הנאשם לסוכן נשק ותחמושת.,מתחם העונש: 
155,ME-17-09-38154-771,"מוסכם במסגרת הסדר הטיעון, כי מעשיו של הנאשם כמפורט באישום זה, נעשו לאחר שהסוכן הגיע מספר פעמים למקום עבודתו של הנאשם ולחץ על הנאשם להחזיר לו את הכסף שנלקח ממנו במרמה או לספק לו נשק.",מתחם העונש: 
156,ME-17-09-38154-771,באישום זה חלקו של הנאשם גבוה.,מתחם העונש: 
157,ME-17-09-38154-771,בקביעת המתחם יש להתחשב גם בכך שהנאשם עשה את המעשים כתוצאה מהלחצים שהפעיל עליו הסוכן.,מתחם העונש: 
158,ME-17-09-38154-771,"עם זאת, הנאשם יכול היה לתת לסוכן כסף ולא למכור לו נשק.",מתחם העונש: 
159,ME-17-09-38154-771,"ובנוגע לנזק שנגרם – למזלו של הנאשם, לא נגרם נזק כתוצאה ממעשיו, שכן העבירות בוצעו מול סוכן משטרתי ולא מול עבריינים אחרים.",מתחם העונש: 
160,ME-17-09-38154-771,"בהתחשב במכלול השיקולים כמפורט לעיל, לאור מהות העבירות ונסיבותיהן ובהתחשב בפסיקה שהוצגה, אני קובעת את מתחם הענישה לאישום הראשון, בין מאסר לריצוי בעבודות שירות לבין מאסר של 24 חודשים; באישום הרביעי עומדת תחתית המתחם על מספר חודשים מאסר של ממש ולא בעבודות שירות; והמתחם לאישומים השני והשלישי נע בין 24 לבין 48 חודשי מאסר בפועל.",מתחם העונש: 
161,ME-17-09-38154-771,"באישומים הנוגעים לנהיגה ללא רישיון, נוספת למתחם הענישה פסילה מנהיגה.",מתחם העונש: 
162,ME-17-09-38154-771,"בקביעת העונש בתוך המתחם יש להתחשב בהודאתו של הנאשם ובקבלת אחריות על ידו; בגילו הצעיר – כבן 19 שנים; בכך שזו הסתבכותו הראשונה בפלילים; ובנסיבותיו האישיות והמשפחתיות, כעולה מתסקיר שירות המבחן ומטיעוני סנגורו, לרבות תרומתו לפרנסת המשפחה.",העונש בתוך המתחם:
163,ME-17-09-38154-771,כן יש להתחשב בפגיעה שיש במעצרו ובמאסר במשפחתו.,העונש בתוך המתחם:
164,ME-17-09-38154-771,בנוסף יש להתחשב בכך שאין לנאשם הרשעות קודמות.,העונש בתוך המתחם:
165,ME-17-09-38154-771,"עם זאת, כתב האישום הנוכחי כולל מעורבות במספר אירועים ובעבירות רבות, ובהן סיוע לסחר ברכב גנוב, קבלת דבר במרמה, עסקה בנשק ונהיגה ללא רישיון.",העונש בתוך המתחם:
166,ME-17-09-38154-771,בנוסף יש להתחשב בעונשים שנגזרו על מעורבים אחרים בפרשה.,העונש בתוך המתחם:
167,ME-17-09-38154-771,"כאמור, בגין המעשים המפורטים באישומים הראשון והשני, בעבירה הקשורה ברכב הגנוב ובקבלת דבר במרמה, נדון פאיז למאסר בפועל למשך 12 חודשים וכן הופעל מאסר על תנאי שהיה תלוי ועומד נגדו.",העונש בתוך המתחם:
168,ME-17-09-38154-771,"על מוחמד, אשר הורשע באישום השלישי בעבירה של סיוע לעסקה אחרת בנשק, נגזר עונש מאסר למשך חמישה חודשים.",העונש בתוך המתחם:
169,ME-17-09-38154-771,"מנגד, ולהבדיל מהמעורבים האחרים, כאמור הנאשם היה מעורב במעשים המפורטים בארבעה אישומים, ובהם האישום החמור ביותר שעניינו סחר בנשק.",העונש בתוך המתחם:
170,ME-17-09-38154-771,"בנסיבות אלה, יש לגזור על הנאשם עונש כולל לכל העבירות, תוך מיקום הנאשם בחלקם התחתון של מתחמי הענישה וחפיפה חלקית של העונשים.",העונש בתוך המתחם:
171,ME-17-09-38154-771,לאור האמור לעיל אני דנה את הנאשם כמפורט להלן:,העונש בתוך המתחם:
172,ME-17-09-38154-771,"מאסר בפועל למשך 30 חודשים החל מיום מעצרו של הנאשם, 7.9.2017.",העונש בתוך המתחם:
173,ME-17-09-38154-771,"מאסר על תנאי של 6 חודשים, אותו לא ירצה הנאשם אלא אם יעבור, תוך שלוש שנים מיום שחרורו מהמאסר, עבירה של מסחר ברכב או בחלק רכב גנוב.",העונש בתוך המתחם:
174,ME-17-09-38154-771,"מאסר על תנאי של 10 חודשים, אותו לא ירצה הנאשם אלא אם יעבור, תוך 3 שנים מיום שחרורו מהמאסר, עבירה הקשורה בנשק לפי סעיף 144(ב2) לחוק העונשין.",העונש בתוך המתחם:
175,ME-17-09-38154-771,אני מורה על פסילת הנאשם מנהיגה למשך 3 שנים מיום שחרורו מהמאסר.,העונש בתוך המתחם:
176,ME-17-09-38154-771,"פסילה מנהיגה למשך 12 חודשים, אשר לא תחול, אלא אם יעבור הנאשם עבירה של נהיגה ללא רישיון בתוך שנה מיום שחרורו מהמאסר.",העונש בתוך המתחם:
177,ME-17-09-38154-771,זכות ערעור לבית המשפט העליון בתוך 45 יום מהיום.,העונש בתוך המתחם:
178,ME-17-09-38154-771,המזכירות תשלח העתק לשירות המבחן.,העונש בתוך המתחם:
179,ME-17-09-38154-771,"ניתן היום,  כ""ז בסיון תשע""ח, 10 ביוני 2018, במעמד הנאשם, ב""כ הצדדים ומתורגמן לשפה הערבית.",העונש בתוך המתחם:
180,ME-17-09-38154-771,רבקה פרידמן פלדמן 54678313,העונש בתוך המתחם:
