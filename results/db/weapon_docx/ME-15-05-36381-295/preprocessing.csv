,verdict,text,part
0,ME-15-05-36381-295,סאייד אבו שנדי (עציר),נגד
1,ME-15-05-36381-295,"חוק העונשין, תשל""ז-1977: סע'  29, 40 ב, 40 ג', 40ג(א), 40 ט', 144, 144(ב)(2), 144(ג)",הנאשם
2,ME-15-05-36381-295,"הנאשם הודה בתיק זה בעובדות כתב האישום שתוקן, במסגרת הסדר טיעון בין הצדדים, אשר לא כלל הסדר לעניין העונש והורשע  בביצוע עבירה של סחר בנשק שלא כדין, עבירה לפי סעיפים 144(ב)(2) ו- 144(ג) בצירוף סעיף 29  לחוק העונשין, התשל""ז- 1977(להלן: ""חוק העונשין"").",גזר דין
3,ME-15-05-36381-295,"סוכם בין הצדדים, כי המאשימה תעתור להטלת עונש של  מאסר בפועל על הנאשם, בצד עונשי מאסר על תנאי וקנס כספי.",גזר דין
4,ME-15-05-36381-295,"כעת, לאחר שהוגשו הראיות לעונש והועלו טיעוני ב""כ הצדדים לעונש, כל שנותר כעת הוא לגזור את דינו של הנאשם.",גזר דין
5,ME-15-05-36381-295,3.,כתב האישום המתוקן 
6,ME-15-05-36381-295,"בכתב האישום המתוקן נטען, כדלקמן:",כתב האישום המתוקן 
7,ME-15-05-36381-295,"סלים טרודי הינו שוטר במשטרת ישראל (להלן: ""הסמוי"") ובמועדים הרלוונטיים לכתב האישום פעל בשליחות משטרת ישראל ורכש בהוראתה, באישורה ובכספה כלי נשק ותחמושת, באופן המתואר להלן.",כתב האישום המתוקן 
8,ME-15-05-36381-295,"במסגרת הפעלת הסמוי ועובר למועדים הרלוונטיים לכתב האישום, הכיר הסמוי את הקטין ע.מ.",כתב האישום המתוקן 
9,ME-15-05-36381-295,"(להלן: ""הקטין"").",כתב האישום המתוקן 
10,ME-15-05-36381-295,הנאשם והקטין הינם תושבי כפר קרע וקיימת ביניהם היכרות.,כתב האישום המתוקן 
11,ME-15-05-36381-295,"בתאריך 22.2.15 שוחחו הקטין והסמוי במספר הזדמנויות וסיכמו לבצע עסקת נשק, במסגרתה ימכור הקטין לסמוי תת מקלע מאולתר עם מחסנית (להלן: ""הנשק"") בתמורה לתשלום סכום של 15,000 ₪ (להלן: ""העסקה"").",כתב האישום המתוקן 
12,ME-15-05-36381-295,"עוד סיכמו הסמוי והקטין, כי ייפגשו לקראת השעה 22:00 לצורך ביצוע העסקה.",כתב האישום המתוקן 
13,ME-15-05-36381-295,"בהמשך לאמור לעיל ולשם ביצוע העסקה, פנה הקטין לנאשם וביקש ממנו לספק לו נשק על מנת למכור אותו לסוכן והנאשם הסכים לכך.",כתב האישום המתוקן 
14,ME-15-05-36381-295,"בשעה 21:45 או בסמוך לכך, נסעו הסמוי והקטין, ברכבו של הסמוי, לביתו של הנאשם על פי הנחיית הקטין.",כתב האישום המתוקן 
15,ME-15-05-36381-295,"בהגיעם לביתו של הנאשם, בשעה 22:00 או בסמוך לכך, ירד הקטין מהרכב ונכנס לביתו של הנאשם.",כתב האישום המתוקן 
16,ME-15-05-36381-295,"כעבור מספר דקות, חזר הקטין לרכב והודיע לסמוי כי הנאשם לא בביתו, וכי עליהם לשוב מאוחר יותר.",כתב האישום המתוקן 
17,ME-15-05-36381-295,"זמן קצר אחר כך, לפני השעה 23:00, חזרו הקטין והסמוי לביתו של הנאשם.",כתב האישום המתוקן 
18,ME-15-05-36381-295,"באותה עת, הגיע הנאשם לביתו, כשהוא נוהג ברכבו מסוג מרצדס.",כתב האישום המתוקן 
19,ME-15-05-36381-295,"לבקשת הנאשם, עלו הקטין והסמוי לביתו של הנאשם.",כתב האישום המתוקן 
20,ME-15-05-36381-295,"לאחר זמן קצר, אמר הנאשם לסמוי: ""בוא נצא לדרך"", שאז השלושה יצאו מהבית, עלו לרכבו של הסמוי, כשהסמוי נוהג ברכב ונסעו לבצע את העסקה.",כתב האישום המתוקן 
21,ME-15-05-36381-295,"במהלך הנסיעה, הכווינו הנאשם והקטין את הסמוי בנסיעתו, בצוותא חדא, והורו לו לצאת מכפר קרע, להיכנס לכפר ערערה ולעצור בכפר ערערה במקום שאינו ידוע למאשימה.",כתב האישום המתוקן 
22,ME-15-05-36381-295,"בעוד הסמוי עוצר את הרכב, בהתאם להוראות הנאשם והקטין, הגיע למקום רכב של אחר, שזהותו אינה ידועה למאשימה, וניצב מאחורי רכב הסמוי.",כתב האישום המתוקן 
23,ME-15-05-36381-295,"הנאשם והקטין ניגשו לרכב האחר וכעבור כדקה שב הקטין לרכב הסמוי והעביר לידיו תת מקלע מאולתר, שסוגל לירות כדור שבכוחו להמית אדם וכן מחסנית ריקה כשהם עטופים במגבת.",כתב האישום המתוקן 
24,ME-15-05-36381-295,"בתמורה לנשק והמחסנית, שילם הסמוי לקטין סכום של 15,000 ₪, מתוכם נטל הקטין לעצמו סכום של  2,000₪ ועזב את המקום.",כתב האישום המתוקן 
25,ME-15-05-36381-295,"ראיות  לעונש וטיעוני ב""כ הצדדים לעונש",כתב האישום המתוקן 
26,ME-15-05-36381-295,"ב""כ המאשימה הגיש  בדיון בפניי ביום 1.12.15 את גיליון המרשם הפלילי של הנאשם (ת/1) וכן את טיעוני המאשימה לעונש (ת/2).",כתב האישום המתוקן 
27,ME-15-05-36381-295,"בת/2 ציין ב""כ המאשימה, כי העונש המרבי בגין עבירה של סחר בנשק הוא עונש של 15 שנות מאסר.",כתב האישום המתוקן 
28,ME-15-05-36381-295,"ב""כ המאשימה הטעים בטיעוניו, כי עבירות האלימות המבוצעות באמצעות נשק, התרבו בעת האחרונה, כמו גם עבירות האלימות הנגזרות באופן ישיר מהסחר הבלתי חוקי בנשק.",כתב האישום המתוקן 
29,ME-15-05-36381-295,"עוד נטען, כי העבירות הנ""ל נעשות במחשכים, דבר המקשה על גילוי העבירות ומבצען.",כתב האישום המתוקן 
30,ME-15-05-36381-295,"לפיכך, טען ב""כ המאשימה, כי על בית המשפט לראות בסחר בנשק בלתי חוקי כמכת מדינה של ממש ולהשית ענישה מחמירה בעבירות הנשק על נגזרותיהן לצורך מיגור תופעת האלימות הגואה באמצעות כלי הנשק.",כתב האישום המתוקן 
31,ME-15-05-36381-295,"באשר לנסיבות הקשורות בביצוע העבירה, ציין ב""כ המאשימה בת/2, כי הנאשם נלכד במסגרת מבצע סוכן, וכי תמורת הנשק שילם הסוכן סכום של  15,000 ₪.",כתב האישום המתוקן 
32,ME-15-05-36381-295,"ב""כ המאשימה הטעים, כי ניתן ללמוד על תעוזתו ומסוכנותו של הנאשם מעצם נסיבות ביצוע העבירה, כמו גם על חלקו בביצוע העבירה ומעמדו של הנאשם כבוגר אליו פונים קטינים לצורך ביצוע עסקאות סחר בלתי חוקיות .",כתב האישום המתוקן 
33,ME-15-05-36381-295,"ב""כ המאשימה ציין, כי לא מדובר במעידה חד- פעמית אלא בעבירות מתמשכות שהן פרי תכנון מוקדם ותעוזה רבה המעידה על אופיו העברייני של מבצעה.",כתב האישום המתוקן 
34,ME-15-05-36381-295,"במסגרת ת/2, הפנה ב""כ המאשימה לפסיקה הממחישה את עמדתה העונשית של המאשימה בתיק זה.",כתב האישום המתוקן 
35,ME-15-05-36381-295,"ב""כ המאשימה הטעים, כי בהתחשב בערך החברתי שנפגע, במידת הפגיעה בו ובמדיניות הענישה הנהוגה, סבורה המאשימה כי מתחם העונש ההולם לעבירות בהן הורשע הנאשם נע בין 5-3 שנות מאסר בפועל, זאת לצד עונש של מאסר על תנאי וקנס כספי כבד.",כתב האישום המתוקן 
36,ME-15-05-36381-295,"באשר לקביעת העונש בתוך מתחם העונש ההולם, ביקש ב""כ המאשימה להשית על הנאשם עונש ברף הגבוה של המתחם הנ""ל.",כתב האישום המתוקן 
37,ME-15-05-36381-295,"לפיכך, עתרה המאשימה להשית על הנאשם עונש של מאסר בפועל ברף הגבוה של מתחם העונש הנזכר לעיל, מאסר על תנאי מרתיע וקנס כספי כבד, שיגלם בחובו את סכום הכסף הנכבד אותו קיבל הנאשם, בצוותא חדא, מידי הסוכן (15,000 ש""ח) והן את ההשקעה הרבה של משטרת  ישראל בחקירת הפרשה.",כתב האישום המתוקן 
38,ME-15-05-36381-295,"במסגרת טיעוניו לעונש בפניי, ביקש הסנגור שלא למצות את הדין עם הנאשם, תוך שציין כי הנאשם עצור בגין תיק זה מיום 11.5.15.",כתב האישום המתוקן 
39,ME-15-05-36381-295,"בנקודה זו ציין הסנגור, כי הנאשם הסכים למעצרו עד תום ההליכים, מתוך כוונה ליתן את הדין על ביצוע העבירה.",כתב האישום המתוקן 
40,ME-15-05-36381-295,"הסנגור הדגיש את הודאת הנאשם בהזדמנות הראשונה, הודאה אשר חסכה זמן שיפוטי יקר וכן העדת עדים רבים ובעיקר את העדת הסוכן המשטרתי.",כתב האישום המתוקן 
41,ME-15-05-36381-295,"במסגרת נסיבותיו האישיות של הנאשם, הטעים הסנגור, כי הנאשם בן 26, נשוי משנת 2013 ואב לשני ילדים וכן כי אשתו בת 21, עקרת בית.",כתב האישום המתוקן 
42,ME-15-05-36381-295,"הסנגור הוסיף וציין, כי הנאשם סיים 12 שנות לימוד וקיבל תעודת בגרות וכן כי בתום לימודיו  החל הנאשם לעבוד בבניין ולאחר מכן כנהג הובלות.",כתב האישום המתוקן 
43,ME-15-05-36381-295,"הסנגור הוסיף וציין, כי הנאשם מתואר כעובד מסור ואחראי ללא בעיות משמעת ומקובל בחברה, הן על לקוחות החברה והן על ספקיה.",כתב האישום המתוקן 
44,ME-15-05-36381-295,"לאישוש טיעוניו הנ""ל, הגיש הסנגור מכתבים מבית הספר בו למד  הנאשם ומן המועצה המקומית כפר קרע וכן מכתב המלצה מהמעסיק האחרון של הנאשם(נ/1).",כתב האישום המתוקן 
45,ME-15-05-36381-295,"עוד ציין הסנגור, כי הנאשם הוא הבכור במשפחתו, אשר גדל בקונסטלציה משפחתית מורכבת נוכח אורח חייו של אביו וקשריו מחוץ לנישואים, אשר הובילו בסופו של יום לגירושי ההורים.",כתב האישום המתוקן 
46,ME-15-05-36381-295,"עוד נטען ע""י הסנגור, כי הנאשם גדל  בעזובה רגשית ונאלץ להתמודד מגיל צעיר עם מציאות משפחתית לא יציבה ורוויית מתחים ולכן ילדותו  הייתה מאופיינת בבדידות חברתית, דבר שגרם לנאשם לפיתוח תחושת דימוי נמוך.",כתב האישום המתוקן 
47,ME-15-05-36381-295,"הסנגור הוסיף וטען, כי לא מדובר בנאשם בעל דפוסי התנהגות עבריינים.",כתב האישום המתוקן 
48,ME-15-05-36381-295,"הסנגור הטעים, כי עברו הפלילי של הנאשם אינו מכביד כלל ועיקר   וכי לחובתו הרשעה אחת בלבד בעקבות קטטה.",כתב האישום המתוקן 
49,ME-15-05-36381-295,"הסנגור הוסיף וציין, כי במסגרת מעצרו משמש הנאשם כ""עציר תומך"" ולהמחשת האמור הציג הסנגור לעיוני  תעודה שקיבל  הנאשם משב""ס לגבי תפקודו במעצרו ועזרתו לזולת.",כתב האישום המתוקן 
50,ME-15-05-36381-295,12.,כתב האישום המתוקן 
51,ME-15-05-36381-295,"באשר לנסיבות ביצוע העבירה טען הסנגור, כי מכתב האישום עולה, כי חלקו של הנאשם בעבירה קטן ביותר ביחס  לקטין ואף קרוב יותר לעבירת הסיוע  לסחר בנשק מאשר לעבירת הסחר עצמה.",כתב האישום המתוקן 
52,ME-15-05-36381-295,"הסנגור הוסיף וטען, כי  אין כל אינדיקציה ראייתית לכך שהנאשם קיבל בפועל תמורה כלשהי  בגין העסקה.",כתב האישום המתוקן 
53,ME-15-05-36381-295,"לפיכך, סבר הסנגור כי  מתחם העונש ההולם בנסיבותיו של תיק זה  נע בין 8 חודשים ל- 18 חודשי מאסר בפועל.",כתב האישום המתוקן 
54,ME-15-05-36381-295,"בהמשך טיעוניו ביקש הסנגור לאמץ מתחם עונש הולם מקל יותר, שנע בין 6 ל- 12 חודשי מאסר בפועל, זאת בהינתן נסיבותיו האישיות של הנאשם ונסיבות ביצוע העבירה שהובאו בטיעוניו בפניי.",כתב האישום המתוקן 
55,ME-15-05-36381-295,"הסנגור ביקש שלא ללמוד גזירה שווה מהפסיקה שהגישה המאשימה לתיק זה והטעים, כי נסיבותיהם של פסקי הדין אליהם הפנתה המאשימה שונים בתכלית וחמורים  מנסיבותיו של תיק זה ומנסיבותיו האישיות של הנאשם.",כתב האישום המתוקן 
56,ME-15-05-36381-295,להמחשת עמדתה העונשית של ההגנה הגיש הסנגור אסופת פסיקה (נ/2).,כתב האישום המתוקן 
57,ME-15-05-36381-295,הנאשם בדבריו בדיון בפניי שב  והודה בביצוע העבירה והביע צער על מעשיו.,כתב האישום המתוקן 
58,ME-15-05-36381-295,"הנאשם ביקש את רחמיו של בית המשפט, תוך שציין כי הוא אב לשני פעוטות וכי הוא המבוגר האחראי בביתו.",כתב האישום המתוקן 
59,ME-15-05-36381-295,"תיקון מס' 113 לחוק העונשין מתווה את העיקרון המנחה כיום את ביהמ""ש בבואו לגזור דינו של נאשם, שהינו, לפי סעיף 40 ב לחוק העונשין, עיקרון ההלימה, לפיו צריך להתקיים יחס הולם בין חומרת מעשי העבירה בנסיבותיו ומידת אשמו של הנאשם לבין סוג ומידת העונש המוטל עליו.",דיון והכרעה  
60,ME-15-05-36381-295,"יחס זה מבטא, למעשה, את עיקרון הגמול (ראו: ע.פ. 1523/10  פלוני נ' מדינת ישראל, 18/4/12, לא פורסם).",דיון והכרעה  
61,ME-15-05-36381-295,"סעיף 40 ג' לחוק העונשין קובע, כי על ביהמ""ש לקבוע מתחם עונש הולם למעשה העבירה שביצע הנאשם, בהתאם לעיקרון המנחה הנ""ל.",דיון והכרעה  
62,ME-15-05-36381-295,"לשם כך, יתחשב ביהמ""ש בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה, הכלולות בסעיף 40 ט' לחוק העונשין.",דיון והכרעה  
63,ME-15-05-36381-295,"במסגרת בחינת הנסיבות הקשורות בביצוע העבירה, אציין, לחובת הנאשם, כי עסקינן בעבירה שתוכננה על ידי הנאשם, כפי שטען בנקודה זו ב""כ המאשימה, ובצדק.",דיון והכרעה  
64,ME-15-05-36381-295,"ודוק, הנאשם והקטין תכננו את ביצוע העבירה, זאת לאחר שהנאשם הביע בפני הקטין את הסכמתו לספק לו נשק לצורך מכירתו לסוכן.",דיון והכרעה  
65,ME-15-05-36381-295,"כך, אמר הנאשם לסמוי ""לצאת לדרך"" והשניים, יחד עם הקטין, נסעו ברכבו של הסמוי לצורך ביצוע העסקה, כאשר במהלך הנסיעה, הדריכו הנאשם והקטין את הסמוי עד שהגיעו השלושה למקום ביצוע עסקת הנשק.",דיון והכרעה  
66,ME-15-05-36381-295,"הנאשם הוא זה שהנחה  את האחר, שהגיע למקום, לעצור מאחורי רכבו של הסמוי, שאז הנאשם והקטין ניגשו לרכבו של האחר וכעבור זמן קצר שב הקטין לרכבו של הסמוי והעביר לידיו את הנשק והמחסנית, בתמורה לסכום של  15,000 ₪ שקיבל לידיו.",דיון והכרעה  
67,ME-15-05-36381-295,"מהתמונה העובדתית המתוארת לעיל, הננו למדים בדבר חלקו הדומיננטי של הנאשם בביצוע העבירה, מה גם שהנאשם הוא זה שיצר את הקשר עם האחר שסיפק את הנשק, דבר המלמד  על היות הנאשם חולייה חשובה בביצוע עבירת הסחר בנשק.",דיון והכרעה  
68,ME-15-05-36381-295,"עם זאת, לטובת הנאשם אציין, כי הקטין היה זה שסיכם עם הסמוי  לבצע את עסקת הנשק בתמורה לסכום של 15,000 ₪ וכן אוסיף בנקודה זו, כי אין אינדיקציה ראייתית לכך שהנאשם קיבל תמורה כספית בפועל מביצוע העבירה.",דיון והכרעה  
69,ME-15-05-36381-295,"במסגרת זו של בחינת הנסיבות הקשורות בביצוע העבירה, אציין את היות הנאשם בגיר בעת ביצוע עבירת הסחר בנשק, לעומת שותפו שהיה קטין בעת הרלוונטית.",דיון והכרעה  
70,ME-15-05-36381-295,"לחובת הנאשם, אוסיף ואציין את סוג הנשק בו עסקינן – נשק מסוג תת מקלע מאולתר, שהינו נשק המגלם בחובו פוטנציאל של מסוכנות רבה לביטחון הציבור ואין צורך להכביר במילים בעניין זה.",דיון והכרעה  
71,ME-15-05-36381-295,"במסגרת בחינת מדיניות הענישה הנהוגה, כנדרש בסעיף 40ג(א) לחוק העונשין, תובא הפסיקה להלן:",דיון והכרעה  
72,ME-15-05-36381-295,"לאחר שבחנתי את הנסיבות הקשורות בביצוע העבירה בענייננו, כאמור לעיל, כמו גם את מדיניות הענישה הנהוגה, כל זאת בצד הערך החברתי שנפגע על ידי ביצוע העבירה של סחר בנשק (ביטחון ושלום הציבור), הגעתי לכלל מסקנה, כי מתחם העונש ההולם בעניינו של הנאשם נע בין עונש של מאסר בפועל לתקופה של 24 חודש לבין עונש של מאסר בפועל לתקופה של 48 חודש, כל זאת בצד עונש של מאסר על תנאי וקנס כספי.",דיון והכרעה  
73,ME-15-05-36381-295,"במסגרת הנסיבות שאינן קשורות בביצוע העבירה, לצורך קביעת העונש המתאים בעניינו של הנאשם, יצוין עברו הלא מכביד.",דיון והכרעה  
74,ME-15-05-36381-295,"ודוק, לחובת הנאשם הרשעה קודמת אחת בלבד  בעבירות שעניינן החזקת סכין שלא כדין ותקיפה סתם בנסיבות מחמירות (על ידי שניים או יותר).",דיון והכרעה  
75,ME-15-05-36381-295,"עוד יצוין בנקודה זו, כי הנאשם ריצה בגין העבירה הנ""ל עונש של 6 חודשי מאסר בפועל בדרך של עבודות שירות, כפי שעולה מגיליון המרשם הפלילי של הנאשם (ת/1).",דיון והכרעה  
76,ME-15-05-36381-295,"לאמור לעיל אוסיף את הודאת הנאשם  בהזדמנות הראשונה בעובדות כתב האישום המתוקן, אשר חסכה הן מזמנו היקר של בית המשפט והן את העדת העדים, לרבות הסוכן המשטרתי.",דיון והכרעה  
77,ME-15-05-36381-295,"במסגרת זו אציין, לקולא, את נסיבותיו האישיות של הנאשם, כנטען על ידי הסנגור בדיון בפניי.",דיון והכרעה  
78,ME-15-05-36381-295,"ודוק, הנאשם בחור צעיר בן 26, נשוי ואב ל- 2 ילדים קטנים.",דיון והכרעה  
79,ME-15-05-36381-295,"הנאשם, שגדל בקונסטלציה משפחתית מורכבת, תפקד עובר לביצוע העבירה באופן נורמטיבי (ראו: נ/1).",דיון והכרעה  
80,ME-15-05-36381-295,"בתיתי את הדעת לנסיבות הנ""ל שאינן קשורות בביצוע העבירה, כמו גם לתפקודו התורם לזולת של הנאשם במסגרת מעצרו ולחרטה שהביע בדיון בפניי, הגעתי לכלל מסקנה, כי מן הראוי להשית על הנאשם בתיק זה עונש של 28 חודשי מאסר בפועל, בצד רכיבי ענישה של מאסר על תנאי וקנס כספי.",דיון והכרעה  
81,ME-15-05-36381-295,"בנקודה זו יצוין, כי בהינתן מצבה הכלכלי הקשה של משפחת הנאשם, כפי שעולה ממכתב העו""ס במועצה המקומית כפר קרע (נ/1) ונוכח העובדה שאין אינדיקציה ראייתית לכך שהנאשם קיבל תמורה כספית בפועל בגין ביצוע העבירה, החלטתי שלא להחמיר בגובה הקנס שיושת על הנאשם.",דיון והכרעה  
82,ME-15-05-36381-295,"סיכומו של דבר, אני דנה את הנאשם לעונשים הבאים:",דיון והכרעה  
83,ME-15-05-36381-295,"* למאסר בפועל לתקופה של 28 חודש, בניכוי ימי מעצרו (מיום 11.5.15).",דיון והכרעה  
84,ME-15-05-36381-295,"* למאסר על תנאי לתקופה של 15 חודש למשך 3 שנים והתנאי הוא, כי הנאשם לא יעבור עבירה מסוג פשע לפי סעיף 144 לחוק העונשין ויורשע בגינה.",דיון והכרעה  
85,ME-15-05-36381-295,"* למאסר על תנאי לתקופה של 6 חודשים למשך 3 שנים והתנאי הוא, כי הנאשם לא יעבור עבירה מסוג עוון לפי סעיף 144 לחוק העונשין ויורשע בגינה.",דיון והכרעה  
86,ME-15-05-36381-295,"* לתשלום קנס בסכום של 7,000 ₪ או 35 ימי מאסר תמורתו.",דיון והכרעה  
87,ME-15-05-36381-295,"הקנס ישולם ע""י הנאשם ב- 10 תשלומים חודשיים, שווים ורצופים בסך 700 ₪, כל אחד, זאת החל מיום 1.5.16 ואילך.",דיון והכרעה  
88,ME-15-05-36381-295,"5129371ניתן היום, י""ט טבת תשע""ו, 31 בדצמבר 2015 במעמד ב""כ המאשימה, הנאשם וסנגורו.",	זכות ערעור לבית המשפט העליון תוך 45 יום.
