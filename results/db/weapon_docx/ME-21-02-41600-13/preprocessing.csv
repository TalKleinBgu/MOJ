,verdict,text,part
0,ME-21-02-41600-13,"חוק העונשין, תשל""ז-1977: סע'  25, 40ט, 144(א), 144(ב), 192, 333, 335(א)(1), 40יא, 40יג(א), 413ה, א'1 בפרק ו'"," קוסאי מחאמיד, ת""ז xxxxxxxxxx(עציר)"
1,ME-21-02-41600-13,פקודת התעבורה [נוסח חדש]: סע'  43," קוסאי מחאמיד, ת""ז xxxxxxxxxx(עציר)"
2,ME-21-02-41600-13,"הנאשם, קוסאי מחאמיד, יליד ספט' 2002, הורשע, על-סמך הודאתו, במסגרת הסדר-טיעון, בביצוע שורה של עבירות, אשר נכללו בכתב-אישום מתוקן אשר הוגש נגדו:",כללי
3,ME-21-02-41600-13,"ניסיון לחבלה חמורה בנסיבות מחמירות, לפי סעיף 335(א)(1) ו-25 לחוק העונשין, התשל""ז-1977 ( להלן: ""חוק העונשין"" או ""החוק"");",כללי
4,ME-21-02-41600-13,"נשיאת נשק והובלתו, בניגוד לסעיף 144(ב) רישא וסיפא לחוק העונשין;",כללי
5,ME-21-02-41600-13,"איומים, לפי סעיף 192 לחוק;",כללי
6,ME-21-02-41600-13,"חבלה במזיד, בניגוד לסעיף 413ה לחוק.",כללי
7,ME-21-02-41600-13,לצדם של סעיפי אישום אלו צוין סעיף 43 לפקודת התעבורה [נוסח חדש] שעניינו באפשרות לפסול לנהיגה מי שמסתייע ברכב לצורך ביצוע עבירות מסוג פשע או עוון.,כללי
8,ME-21-02-41600-13,עובדות ההרשעה היו אלו -,עובדות ההרשעה
9,ME-21-02-41600-13,"ביום 4.2.21, בשעת ערב, התגלע עימות מילולי בין המתלונן, באהר מחאמיד לבין הנאשם, על רקע העובדה שהמתלונן וחברו, אשר נסעו ברכב מאחורי רכבו של הנאשם באום-אל-פאחם (בה הם מתגוררים), ניסו לעקוף אותו.",עובדות ההרשעה
10,ME-21-02-41600-13,"על רקע עימות זה, כ-3 שעות מאוחר יותר, נסע הנאשם לכיוון בית המתלונן ברכב מסוג ""טויוטה"" שבבעלותו כשהוא מצויד בכלי נשק ארוך מסוג קלצ'ניקוב וכן בתחמושת, בכוונה לירות לעבר המתלונן ולפגוע בו.",עובדות ההרשעה
11,ME-21-02-41600-13,"בדרך לבית המתלונן ובסמוך אליו, בשעה 22:00, עצר הנאשם את הרכב, התקשר אל המתלונן וביקש ממנו לצאת מביתו כדי לשוחח עמו, כשבפועל תכנן לבצע ירי לעברו.",עובדות ההרשעה
12,ME-21-02-41600-13,"המתלונן, ששהה אותה עת בבית סבתו, הסמוך לביתו שלו, יצא לכיוון הכביש במטרה לפגוש את הנאשם בהאמינו כי הנאשם מתכוון באמת לשוחח איתו.",עובדות ההרשעה
13,ME-21-02-41600-13,"הנאשם המשיך בנסיעה לעבר בית המתלונן, וכשהבחין בו צועד לעברו עצר את הרכב, יצא ממנה, וכשהוא עומד מרחק מטרים בודדים מהמתלונן, ירה לעברו לפחות 8 כדורים בניסיון לגרום לו לחבלה חמורה.",עובדות ההרשעה
14,ME-21-02-41600-13,"בתגובה לירי זה, נמלט המתלונן מפני הנאשם והסתתר מאחורי כלי-רכב שחנו לידו.",עובדות ההרשעה
15,ME-21-02-41600-13,הנאשם נכנס לרכבו בתום הירי ונמלט מהמקום.,עובדות ההרשעה
16,ME-21-02-41600-13,"כתוצאה מהירי נפגעו שני כלי-רכב, אשר חנו במקום ונגרמו להם נזקים בערך כולל של אלפי שקלים.",עובדות ההרשעה
17,ME-21-02-41600-13,ביום 17.8.21 הפיק שירות המבחן תסקיר לעניין עונשו של הנאשם.,תסקיר שירות המבחן
18,ME-21-02-41600-13,"התסקיר לימד, שהנאשם הוא כבן 19 שנים, תושב אום-אל-פאחם, אשר עבד לאחרונה בתחום הזפת וריצוף המדרכות.",תסקיר שירות המבחן
19,ME-21-02-41600-13,הוא השלים 9 שנות-לימוד בלבד שכן עזב את ספסל הלימודים כדי לסייע בפרנסת הבית.,תסקיר שירות המבחן
20,ME-21-02-41600-13,עברו הפלילי נקי.,תסקיר שירות המבחן
21,ME-21-02-41600-13,"שירות המבחן התרשם שהנאשם מקבל אחריות מלאה על מעשיו, כאשר הרקע לביצועם - איומים של המתלונן כלפיו וחשש להיפגע מידיו.",תסקיר שירות המבחן
22,ME-21-02-41600-13,"בשל תחושות אלה, הצטייד, לדבריו, בנשק וביקש לאיים על המתלונן ולהפחידו.",תסקיר שירות המבחן
23,ME-21-02-41600-13,"הוא ביטא חרטה עמוקה על מעשיו, הסביר שאין האמור בהתנהלות אופיינית שלו, וכי הוא מבין היום שהיה עליו לפנות לעזרה ולא להגיב כפי שהגיב.",תסקיר שירות המבחן
24,ME-21-02-41600-13,"השירות מנה את גורמי הסיכון להישנות עבירות דומות ע""י הנאשם: מחד גיסא, צוינו העובדה שהוא בחור צעיר שעדיין לא גיבש זהותו כבוגר, בחור דל בעל יכולות אישיות נמוכות, בעל דימוי עצמי נמוך והמתמודד עם קושי בוויסות דחפים ורגשות וקושי להתאים עצמו לסיטואציות.",תסקיר שירות המבחן
25,ME-21-02-41600-13,"כן צוינה ההתרשמות, שהוא בעל מוקד שליטה חיצוני, הפועל באימפולסיבית וללא חשיבה על השלכות מעשיו.",תסקיר שירות המבחן
26,ME-21-02-41600-13,"השירות ציין, שאין ביכולתו לשלול המשך של סכסוך בין המשפחות של הנאשם והמתלונן.",תסקיר שירות המבחן
27,ME-21-02-41600-13,"מאידך גיסא, צוין, כי הנאשם הוא מחוסר עבר פלילי, בעל מערכות תמיכה, הנוטל אחריות על מעשיו, מגלה חרטה על בחירותיו ותובנה לנזק שגרם.",תסקיר שירות המבחן
28,ME-21-02-41600-13,"כן צוינה מוטיבציה להשתלב בטיפול, שיאפשר בחינה של התנהלותו ורכישת כלים להתמודדות טובה יותר עם סיטואציות בעייתיות בעתיד.",תסקיר שירות המבחן
29,ME-21-02-41600-13,"ההליך המשפטי מהווה עבורו גורם הרתעה משמעותי, ולפיכך, מעריך השירות קיומו של סיכון בינוני וברמת חומרה בינונית לחזרה על התנהגות אלימה מצדו בעתיד.",תסקיר שירות המבחן
30,ME-21-02-41600-13,עוד העריך השירות כי שילובו בטיפול עשוי להפחית סיכון זה.,תסקיר שירות המבחן
31,ME-21-02-41600-13,השירות רואה חשיבות בשילובו של הנאשם בתהליך טיפולי לחיזוק יכולותיו וכוחותיו במטרה לצמצם הסיכון לחזרה על התנהגות פורצת-גבולות מצדו בעתיד.,תסקיר שירות המבחן
32,ME-21-02-41600-13,"לפיכך, לא בא השירות בהמלצה טיפולית במסגרת הקהילה, אך המליץ שנבקש משב""ס לשבצו בתכנית טיפולית במסגרת מאסרו.",תסקיר שירות המבחן
33,ME-21-02-41600-13,"ב""כ המלומד של המאשימה, עו""ד אדם סרי, עמד על העונשים המרביים הקבועים בחוק לצד העבירות שבעשייתן הורשע הנאשם (14 שנות מאסר; 10 שנות מאסר; 3 שנות מאסר ו-5 שנות מאסר בהתאמה).","ב""כ המאשימה"
34,ME-21-02-41600-13,"הוא טען למתחם עונשי כולל של 6.5-3.5 שנות מאסר בפועל לצד עונש מאסר מותנה, פיצוי לנפגעי העבירה, פסילת רישיון הנהיגה בפועל ועל תנאי, וכן לחילוט רכב ה""טויוטה"" שבאמצעותו בוצעה העבירה.","ב""כ המאשימה"
35,ME-21-02-41600-13,"צוין, כי הערכים החברתיים שנפגעו הם חיי-אדם, שלטון החוק והזכות לשלמות הגוף.","ב""כ המאשימה"
36,ME-21-02-41600-13,"צוין, כי יש להתחשב בגזירת העונש בהתגברות אירועי הירי והאלימות המבוצעים באמצעות נשק חם באחרונה (אלפי אירועי ירי שבהם מאבדים עשרות אנשים את חייהם).","ב""כ המאשימה"
37,ME-21-02-41600-13,"צוין, כי ראוי להרתיע באמצעות ענישה שיהא בה כדי לבלום את התופעה.","ב""כ המאשימה"
38,ME-21-02-41600-13,"ב""כ המאשימה עמד על הנתונים המחמירים שלהלן - ביצוע הירי על רקע ריב של מה בכך; הירי בוצע מספר שעות לאחר הריב ולא כש""הברזל חם""; ביצוע הירי באמצעות נשק מסוג ""קלצ'ניקוב"", שהוא כלי קטלני עם פוטנציאל הרס רב; השימוש ברכב לביצוע המעשה; הניצול לרעה באמון שנתן בו המתלונן, אשר יצא מביתו כדי לשוחח עם הנאשם ונורה; כמות ממשית (8) של יריות, אשר העמידה את המתלונן בסכנת חיים ממש - הפחד; הנזק הפוטנציאלי הגבוה הנובע מכך; היסוד הנפשי שעניינו ניסיון לחבול חבלה חמורה; הנזק שנגרם לרכוש חפים מפשע ובלתי-מעורבים; אי-תפיסת הנשק או האמל""ח, מה שמותיר מסוכנות, הנשקפת מהנאשם.","ב""כ המאשימה"
39,ME-21-02-41600-13,"ב""כ המאשימה הפנה אל פסיקה, התומכת במתחם העונש שעליו הצביע, כמפורט לעיל.","ב""כ המאשימה"
40,ME-21-02-41600-13,"בתוככי המתחם, עתר ב""כ המאשימה לעונש המצוי ברף בינוני-נמוך.","ב""כ המאשימה"
41,ME-21-02-41600-13,"הוא עמד על כך שתסקיר השירות מלמד על מסוכנות, על כך שנטילת האחריות, כעולה מהתסקיר, איננה מלאה, אך גם על המוטיבציה לטיפול, ההירתעות מהמעצר ומההליך הפלילי, הגיל הצעיר והעבר הנקי, כמו גם ההודאה באשמה.","ב""כ המאשימה"
42,ME-21-02-41600-13,"בשולי סיכומיו, הבהיר ב""כ המאשימה טעמיו בעתירה לחילוט הרכב - האמור ברכב ששימש לנשיאת הנשק, להגעה לזירה ולהימלטות ממנה ושהזיקה בינו לבין ביצוע העבירה הדוקה.","ב""כ המאשימה"
43,ME-21-02-41600-13,הרציונל המצדיק חילוט הרכב לדבריו הוא הרתעתי ומניעתי כאחד.,"ב""כ המאשימה"
44,ME-21-02-41600-13,את בקשתו גיבה בפסיקת בית-המשפט העליון.,"ב""כ המאשימה"
45,ME-21-02-41600-13,"משהנאשם השתמש ברכב לצורך ביצוע העבירות, ראוי, לטעמו של ב""כ המאשימה, גם להטיל עליו עונש של פסילת רישיון נהיגה.","ב""כ המאשימה"
46,ME-21-02-41600-13,"בא-כוחו המלומד של הנאשם, עו""ד עלי סעדי, טען כל שניתן היה למען מרשו.","ב""כ הנאשם"
47,ME-21-02-41600-13,"הוא טען, שמתחם העונש ההולם, אשר הוצע על ידי התביעה, לא הלם כלל ועיקר את רמת הענישה המקובלת בכגון דא.","ב""כ הנאשם"
48,ME-21-02-41600-13,"הוא הצביע על כך שפסקי-הדין, אשר עליהם הסתמך ב""כ המאשימה עסקו באירועים חמורים הרבה יותר, שבהם נגרמה פציעה למתלוננים וכי הנאשמים באותם מקרים היו בעלי עבר פלילי עשיר.","ב""כ הנאשם"
49,ME-21-02-41600-13,"לדעתו, מתחם הענישה הראוי לאירוע הנדון כאן נע בין 20 ל-32 חודשי מאסר לריצוי בפועל.","ב""כ הנאשם"
50,ME-21-02-41600-13,"עוד הפנה הסנגור המלומד לתסקיר שירות המבחן, אשר בראייתו הוא חיובי מאוד.","ב""כ הנאשם"
51,ME-21-02-41600-13,"הוא עמד על כך, שבשים לב לכך שהנאשם נתון במעצר בכליאה, המלצתו החיובית של שירות המבחן היא יוצאת דופן.","ב""כ הנאשם"
52,ME-21-02-41600-13,"כן עמד על כך, שלחובת מרשו אין ניצב רישום פלילי; כי זו הסתבכותו הראשונה עם החוק; כי טרם מעצרו עבד הנאשם בצורה מסודרת ברצף.","ב""כ הנאשם"
53,ME-21-02-41600-13,"הוא עמד על כך שמרשו הוא בחור צעיר, המצוי בשלבים ראשונים של גיבוש זהותו כבוגר, בעל יכולת אישית נמוכה, בעל דימוי עצמי נמוך ותחושת חוסר מסוגלות.","ב""כ הנאשם"
54,ME-21-02-41600-13,"הסנגור הצביע על כך, ששירות המבחן רואה לנאשם אופק שיקומי, מה שבא לידי ביטוי בהמלצתו להמשך תהליך שיקומי במסגרת שב""ס.","ב""כ הנאשם"
55,ME-21-02-41600-13,"בכל הנוגע לכלי-הרכב, שאותו ביקשה המאשימה לחלט, טען הסנגור שזה משמש את כל בני המשפחה ולא את הנאשם לבדו, וכי לפיכך, חילוטו יהווה ענישה כלפי משפחתו קשת-היום כולה.","ב""כ הנאשם"
56,ME-21-02-41600-13,"הנאשם הביע צער על מעשיו, ציין שהבין את טעותו וכי הוא מתנצל עליה וביקש שאקל בעונשו.",דברו האחרון של הנאשם
57,ME-21-02-41600-13,"הוא קיבל על עצמו, שעבירות נשק הן מעשה שגוי והתחייב להמשיך ולעבוד לאחר שחרורו מכלאו.",דברו האחרון של הנאשם
58,ME-21-02-41600-13,"בפתח פרק זה בגזר-הדין, אין ניתן להתעלם מכך שתופעת החזקת הנשק והשימוש בו, בפרט בקרב שכבות מסוימות באוכלוסייה, הפכה לרעה חולה ומסוכנת הגובה קורבנות רבים והמשפיעה לרעה על הביטחון האישי של כל אחד ואחד מתושבי המדינה.",דיון והכרעה
59,ME-21-02-41600-13,"נשק חם, המוחזק שלא כדין ואשר נעשה בו שימוש לצרכים פליליים כאלה או אחרים, ראוי לגינוי, ומבצעי המעשים ראויים לענישה קשה, מרתיעה והולמת, כזו אשר יהא בה כדי לשדר מסר ברור וחד - מערכת המשפט לא תשקוט ולא תשלים עם תופעה שכזו, הפושה בתוככי המדינה.",דיון והכרעה
60,ME-21-02-41600-13,"אמירה זו גוררת אחריה קביעה ברורה, שלפיה, מה שהיה אינו עוד מה שיהיה בהקשר של הטלת ענישה בגין עבירות שכאלה.",דיון והכרעה
61,ME-21-02-41600-13,"גם אם עד כה נהגו ערכאות השיפוט סלחנות באנשים צעירים, אשר החזיקו ברשותם נשק שלא כחוק ואף עשו בו שימוש, כעת ראוי שייצא קול זעקה מקצה הארץ ועד קצהה - לא עוד! המחזיק בנשק, הנושא אותו, המשתמש בו; המסכן חיים ורכוש באמצעותו צפוי לענישה כואבת שתהפוך את ביצוע המעשה לבלתי-כדאי.",דיון והכרעה
62,ME-21-02-41600-13,"גזירת עונשו של הנאשם שלפניי תיעשה, בהתאם לעקרונות והכללים המותווים בסימן א'1 בפרק ו' בחוק העונשין שכותרתו - הבניית שיקול-הדעת השיפוטי בענישה.",דיון והכרעה
63,ME-21-02-41600-13,"תחילת הדרך בהתאם לאבני-הדרך הקבועות בסימן האמור עוברת בקביעת מתחם עונש הולם, כזה המקיים יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו.",דיון והכרעה
64,ME-21-02-41600-13,"בבואי לקבוע את מתחם העונש ההולם את מעשיו של הנאשם, ראוי למפות את הערכים החברתיים שבהם פגעו מעשיו: קדושת החיים (שאותה סיכן במעשיו), שלטון החוק, זכותם של בני-אדם להגנה על קניינם וזכותם לחיות בשלווה באזור מגוריהם.",דיון והכרעה
65,ME-21-02-41600-13,מידת פגיעת מעשיו של הנאשם בערכים אלו מהותית.,דיון והכרעה
66,ME-21-02-41600-13,לשם קביעת המתחם יש להתחשב בנסיבות ביצוע העבירה (מאלו המצוינות בסעיף 40ט לחוק).,דיון והכרעה
67,ME-21-02-41600-13,"הנאשם, שבתחילתו של האירוע איים על המתלונן, אחז בסיומו בנשקו, פתח באמצעותו באש, וירה כמות בלתי-מבוטלת של יריות אשר סיכנו את חייו של המתלונן.",דיון והכרעה
68,ME-21-02-41600-13,ירי זה גרם בפועל נזק בלתי-מבוטל לכלי-רכבם של שני שכנים בלתי-מעורבים.,דיון והכרעה
69,ME-21-02-41600-13,"האמור במעשה מתוכנן (שהרי הנאשם הבטיח למתלונן לירות בו ואף קרא לו לצאת אליו על-מנת לבצע את זממו); הוא עשה את המעשה בעצמו ואחראי לתוצאותיו בלעדית; הנזק העלול היה להיגרם היה רב מאד עד כדי סיכון חיי אדם; בפועל, נגרם נזק מהותי לרכוש.",דיון והכרעה
70,ME-21-02-41600-13,"הנאשם עשה את שעשה מפאת סכסוך של מה בכך; הוא הבין היטב את הפסול שבמעשה, יכול היה וצריך היה להימנע מלבצעו.",דיון והכרעה
71,ME-21-02-41600-13,המעשה הוא מעשה אלים ויש שיראוהו אף כאכזרי כלפי אותו מתלונן.,דיון והכרעה
72,ME-21-02-41600-13,"לאור כל אלה, מצאתי לנכון לאמץ את מתחם העונש ההולם אשר הוצע על-ידי התביעה, 6.5-3.5 שנות מאסר, לצד עונש מאסר על-תנאי ופסילת רישיון.",דיון והכרעה
73,ME-21-02-41600-13,"אציין, כי בנסיבות העניין, האמור במתחם מתון אשר יכול וצריך היה להיות מחמיר עוד יותר, בשים לב לצורך להחמיר עוד יותר את מדיניות הענישה הנוהגת בכגון דא (אך בית המשפט לא ישים עצמו יותר קטגור מהקטגור).",דיון והכרעה
74,ME-21-02-41600-13,"מכאן, ראוי לבחון מהו העונש המתאים לנאשם בשים לב לנסיבות שאינן קשורות בביצוע העבירה - נסיבותיו האישיות של הנאשם (סעיף 40יא לחוק ).",דיון והכרעה
75,ME-21-02-41600-13,"הנאשם הוא אדם צעיר; לפיכך, עונש מאסר ממשי ממושך יפגע בו בהכרח.",דיון והכרעה
76,ME-21-02-41600-13,"פועל יוצא של ביצוע העבירה וההרשעה בדין, נקטע מהלך חייו הרגיל של הנאשם.",דיון והכרעה
77,ME-21-02-41600-13,"הנאשם נטל אחריות על מעשיו, ועל-פי האמור בתסקיר שירות המבחן, הוא מלא מוטיבציה לחזור למוטב ולהשתקם.",דיון והכרעה
78,ME-21-02-41600-13,לא שמענו על ניסיונות מצדו לתקן את תוצאות העבירה או לפצות בגין הנזק שגרם.,דיון והכרעה
79,ME-21-02-41600-13,הנאשם הודה באשמה לאחר שכתב-האישום תוקן.,דיון והכרעה
80,ME-21-02-41600-13,עברו נקי.,דיון והכרעה
81,ME-21-02-41600-13,"נסיבות חייו, כפי שהללו מתוארות בתסקיר שירות המבחן, אינן פשוטות.",דיון והכרעה
82,ME-21-02-41600-13,יש להניח שהללו השפיעו על דרך התנהלותו באירוע הנדון כאן.,דיון והכרעה
83,ME-21-02-41600-13,"מצאתי לנכון להיענות לעתירת המאשימה לחלט רכבו של הנאשם, חרף טענת סנגורו כי רכב זה אינו בבעלותו או בשימושו הבלעדיים, וכי בני-משפחתו צפויים להיפגע כתוצאה מכך.",דיון והכרעה
84,ME-21-02-41600-13,זיקת-הרכב לאירוע ברורה וחד-משמעית; הנאשם הובל באמצעות הרכב; הרכב שימש לנאשם כאמצעי-מילוט.,דיון והכרעה
85,ME-21-02-41600-13,"בנסיבות אלו, סבורני שהשיקולים המחייבים חילוטו גוברים על אלו השוללים זאת.",דיון והכרעה
86,ME-21-02-41600-13,"מצאתי לנכון להיענות חלקית לעתירה לפסול את רישיון הנהיגה של הנאשם ולהטיל עליו תקופת פסילה קצרה, מטעמים שיקומיים.",דיון והכרעה
87,ME-21-02-41600-13,"מוטלים, אפוא, על הנאשם עונשים כדלקמן:",סוף דבר
88,ME-21-02-41600-13,48 חודשי מאסר לריצוי בפועל מיום מעצרו.,סוף דבר
89,ME-21-02-41600-13,"18 חודשי מאסר על תנאי שלא יעבור במשך שלוש שנים  עבירה של סחר בנשק שלא כדין,  החזקת נשק שלא כדין, נשיאתו או הובלתו שלא כדין, או עבירה מסוג פשע שיש בה יסוד אלים.",סוף דבר
90,ME-21-02-41600-13,"6 חודשי מאסר על תנאי שלא יעבור במשך שלוש שנים עבירת איומים, לפי סעיף 192 לחוק; או עבירה שעניינה חבלה במזיד, בניגוד לסעיף 413ה לחוק.",סוף דבר
91,ME-21-02-41600-13,"רכב ה""טויוטה"" אשר שימש את הנאשם בביצוע מעשי העבירה יחולט לטובת המדינה.",סוף דבר
92,ME-21-02-41600-13,"מוטלים על הנאשם 4 חודשי פסילת רישיון נהיגה בפועל, שירוצו לאחר שישוחרר ממאסרו.",סוף דבר
93,ME-21-02-41600-13,"פיצויים בסך של 1,000 ש""ח לכל אחד מבעלי כלי-הרכב הבאים:",סוף דבר
94,ME-21-02-41600-13,"מחמוד מחאמיד - רכב ""מזדה"" מ""ר 1806261;",סוף דבר
95,ME-21-02-41600-13,"אשרף ג'בארין - רכב ""אופל"" מ""ר 8201753.",סוף דבר
96,ME-21-02-41600-13,"כן ישלם הנאשם פיצויים בסך של 10,000 ש""ח למתלונן, באהר מחאמיד.",סוף דבר
97,ME-21-02-41600-13,סכומי הפיצויים ישולמו כולם ב-20 תשלומים חודשיים ושווים החל ביום 1.7.22 ויועברו לנפגעי העבירה לפי פרטים עדכניים שיימסרו בידי המאשימה.,סוף דבר
98,ME-21-02-41600-13,אי תשלום אחד התשלומים במועד יעמיד את יתרת הפיצוי לפירעון מידי.,סוף דבר
99,ME-21-02-41600-13,"למען הסר ספק, לא יהיה בוויתור על הפיצוי כדי לאיין את חובת הנאשם לשלמו.",סוף דבר
100,ME-21-02-41600-13,נאסר על הנאשם ליצור קשר עם נפגעי העבירה בכול הנוגע לפיצוי.,סוף דבר
101,ME-21-02-41600-13,"אני ממליץ לגורמי שב""ס, בהתאם להמלצת שירות המבחן, לשלב את הנאשם בתהליך טיפולי במטרה לשקמו ולהשיבו לדרך המלך.",סוף דבר
102,ME-21-02-41600-13,"ניתן היום, ג' כסלו, תשפ""ב, 07 נובמבר 2021, בנוכחות הצדדים.",סוף דבר
