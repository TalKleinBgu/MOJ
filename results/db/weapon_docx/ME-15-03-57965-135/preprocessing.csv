,verdict,text,part
0,ME-15-03-57965-135,"חוק העונשין, תשל""ז-1977: סע'  40ב, 40ג, 40ד, ו 40ה, 40ט, 144(ב), 186(א), 192, 40יא, 40יג(ב), א'1",הנאשם
1,ME-15-03-57965-135,"הנאשם הורשע אפוא ביום 10.9.15 בעבירות נשוא כתב האישום המתוקן, כדלקמן:",פתח דבר:
2,ME-15-03-57965-135,"עבירות בנשק (נשיאה) לפי סעיף 144(ב) לחוק העונשין, התשל""ז – 1977 (להלן – חוק העונשין);",פתח דבר:
3,ME-15-03-57965-135,החזקת אגרופן או סכין למטרה לא כשרה – עבירה לפי סעיף 186(א) לחוק העונשין;,פתח דבר:
4,ME-15-03-57965-135,איומים – עבירה לפי סעיף 192 לחוק העונשין.,פתח דבר:
5,ME-15-03-57965-135,הצדדים לא הגיעו להסדר ביניהם לעניין העונש.,פתח דבר:
6,ME-15-03-57965-135,"בעניינו של הנאשם הוגש ביום 16.7.15 תסקיר שירות המבחן, ולאחר צירוף כתב האישום הנוסף הוריתי על הגשת תסקיר משלים אשר הוגש לתיק בית המשפט ביום 22.10.15.",פתח דבר:
7,ME-15-03-57965-135,טיעוני הצדדים לעניין העונש נשמעו ביום 26.10.15.,פתח דבר:
8,ME-15-03-57965-135,"בעקבות בקשת ב""כ המאשימה נקבע מועד נפרד לדיון בבקשת המאשימה לחילוט הרכב שבבעלות הנאשם וששימש אותו בביצוע העבירה נשוא האישום הראשון, ליום 4.11.15.",פתח דבר:
9,ME-15-03-57965-135,"ביום 4.11.15 הודיעה המאשימה כי נוכח נתוניו הייחודיים של הנאשם, אשר הינו נכה ומרותק לכיסא גלגלים, ונוכח נסיבות נוספות הקשורות לחובות כספיים של הנאשם, לרבות לביטוח הלאומי, חוזרת היא מבקשתה להורות על חילוט רכבו של הנאשם.",פתח דבר:
10,ME-15-03-57965-135,"בהתאם לכך, ניתן על ידי צו המורה על שחרור רכבו של הנאשם.",פתח דבר:
11,ME-15-03-57965-135,נותר אפוא לגזור את דינו של הנאשם.,פתח דבר:
12,ME-15-03-57965-135,"על פי עובדות כתב האישום המתוקן, ביום 22.3.15 בשעה 18:00 או בסמוך לכך נהג הנאשם ברכב מסוג שברולט, מ.ר. 52-218-69 (להלן – הרכב) שבבעלותו, על דרך עפר מכיוון כללי של אום אל פחם, והתקרב אל גדר המערכת הביטחונית, מקום בו אסור היה לו להימצא בשעה זו.",כתב האישום המתוקן:
13,ME-15-03-57965-135,"במהלך אותה נסיעה, נשא הנאשם ברכב, מתחת למושב הנוסע הקדמי, נשק מאולתר מסוג ""קרל גוסטב"" (להלן – הנשק), אשר מסוגל לירות כדור שבכוחו להמית אדם, בלא רשות על פי דין לנשיאתו.",כתב האישום המתוקן:
14,ME-15-03-57965-135,"בתוך הנשק נמצאה מחסנית של נשק מסוג ""עוזי"" ובה 10 כדורים מסוג 9 מ""מ.",כתב האישום המתוקן:
15,ME-15-03-57965-135,"עוד ובנוסף, הוביל הנאשם ברכב קופסה ובה 50 כדורים מסוג 9 מ""מ, וכן נשא עליו תיק פאוץ' ובו קופסת כדורים  מסוג 9 מ""מ ו- 80,000 ₪.",כתב האישום המתוקן:
16,ME-15-03-57965-135,כל זאת בלא רשות על פי דין לנשיאת הנשק והתחמושת.,כתב האישום המתוקן:
17,ME-15-03-57965-135,"הנאשם נעצר על ידי כוח מג""ב שסייר ליד גדר המערכת.",כתב האישום המתוקן:
18,ME-15-03-57965-135,"בנוסף, על פי עובדות כתב האישום המתוקן, ביום 10.11.14 בשעה 16:30 לערך, הגיע הנאשם לבנק מרכנתיל דיסקונט באום אל פחם, וביקש למשוך את כל כספו מהבנק.",כתב האישום המתוקן:
19,ME-15-03-57965-135,הדבר לא התאפשר לנאשם מחמת צו עיקול על חשבונו.,כתב האישום המתוקן:
20,ME-15-03-57965-135,"פקיד הבנק, מר מוחמד מסארוה (להלן – פקיד הבנק) הסביר זאת לנאשם, ובתגובה החל הנאשם לצעוק ולאיים שיהרוג את עצמו, בכוונה להפחיד את פקיד הבנק ולהקניטו.",כתב האישום המתוקן:
21,ME-15-03-57965-135,"פקיד הבנק והשומר בבנק, מר עדנאן אגאבריה (להלן – השומר) לקחו את הנאשם הצידה בכדי להסביר לו את העניין, אך הנאשם הוציא סכין מתקבעת והחזיקה בסמוך לצווארו ולאחר מכן בסמוך לבטנו בכוונה להפחידם ולהקניטם.",כתב האישום המתוקן:
22,ME-15-03-57965-135,הוזמנה משטרה לסניף הבנק וגם כאשר הגיעו השוטרים המשיך הנאשם לאיים בכך שהצמיד את הסכין לבטנו ואיים לפגוע בעצמו ולדקור את עצמו בבטן במידה ולא יקבל את כספו.,כתב האישום המתוקן:
23,ME-15-03-57965-135,"בסופו של דבר, השתלטו השוטרים על הנאשם תוך שהם אוחזים בו על מנת שלא יפגע בעצמו.",כתב האישום המתוקן:
24,ME-15-03-57965-135,"הנאשם החזיק בסכין האמורה לעיל ובסכין נוספת בכיסו, שתיהן מתקבעות, וזאת מחוץ לתחום ביתו או חצריו ומבלי שהוכיח כי החזיקן למטרה כשרה.",כתב האישום המתוקן:
25,ME-15-03-57965-135,תצלום  הסכינים שצולם על ידי השוטר אמיר עואד מיום 16.12.14 הוצג בפני במסגרת טיעוני המאשימה לעונש – סומן ת/2.,כתב האישום המתוקן:
26,ME-15-03-57965-135,"מתסקיר שירות המבחן ומן התסקיר המשלים עולה כי הנאשם הינו רווק בן כ- 34, המתקיים מקצבת נכות מהמוסד לביטוח לאומי והתגורר עד מעצרו עם משפחתו באום אל פחם.",תסקיר שירות המבחן:
27,ME-15-03-57965-135,הנאשם סיים שבע שנות לימוד בלבד על רקע קשיי תפקוד ויציבות בלימודיו והחל לעבוד בעבודות בניין למחייתו.,תסקיר שירות המבחן:
28,ME-15-03-57965-135,"בגיל 16 נפגע במהלך עבודתו מנפילה מגובה, שגרמה לפגיעה בעמוד השדרה, אשר הובילה לשיתוק בפלג גופו התחתון ולריתוקו לכיסא גלגלים, תוך שהוא נזקק לסיוע מסביבתו בצרכיו הבסיסיים ביותר.",תסקיר שירות המבחן:
29,ME-15-03-57965-135,"הנאשם הינו השלישי מבין שבעה אחים , כאשר מרבית אחיו מעורבים בפעילות עבריינית וחלקם מרצים עונשי מאסר.",תסקיר שירות המבחן:
30,ME-15-03-57965-135,צוין כי במצבו הבריאותי של האב חלה הדרדרות שהובילה לפגיעה במצבו התעסוקתי ולהתמכרות לאלכוהול ולאלמנטים של אלימות בהתנהלות בבית.,תסקיר שירות המבחן:
31,ME-15-03-57965-135,"עם זאת, הנאשם נטה לתאר את תפקוד האב כאידיאלי, בנסיבות מצבו הבריאותי וקשייו.",תסקיר שירות המבחן:
32,ME-15-03-57965-135,"אמו של הנאשם עובדת בעבודות ניקיון באופן חלקי, לפרנסת המשפחה.",תסקיר שירות המבחן:
33,ME-15-03-57965-135,ההורים שללו בעיות בתפקדו של הנאשם או קשרים חברתיים בעייתיים והתמקדו בנכותו המגבילה את תפקודו.,תסקיר שירות המבחן:
34,ME-15-03-57965-135,"מן התסקיר עולה כי ביחס לעבירת הנשק, ציין הנאשם כי רכש את הנשק לאור סביבת מגוריו המאופיינת בפעילות עבריינית ובאלימות, אך התקשה במתן הסבר לבחירתו בביצוע העבירה, תוך שהוא מנמק כי החזיק בנשק למטרת הגנה עצמית והרתעה, מאחר וחשש ממעשי שוד או גניבה עקב החזקת סכום כסף משמעותי (80,000 ₪), אשר צוין בכתב האישום.",תסקיר שירות המבחן:
35,ME-15-03-57965-135,"עם זאת, שלל הנאשם קשרים שוליים או סכסוכים בהווה או בעבר וציין כי הוא מקדיש זמנו לשהייה בביתו או במסגד הסמוך לביתו, עקב נכותו.",תסקיר שירות המבחן:
36,ME-15-03-57965-135,"בבחינת הערכת הסיכון לעבריינות וסיכויי השיקום, מעלה התסקיר כגורמים לאפשרות שיקום  את העובדה שהנאשם נעדר  עבר פלילי, את מצבו הבריאותי ואת המחיר האישי שחווה הנאשם במעצרו, בעיקר על רקע מצבו הבריאותי – דבר אשר מהווה עבורו גורם מרתיע.",תסקיר שירות המבחן:
37,ME-15-03-57965-135,"כמו כן, ניתנה התייחסות לתוכניות השיקום הרפואי בחו""ל עליהם סיפר הנאשם, וביטויי ההבנה מצידו באשר לחומרת העבירה ולבעייתיות שבהתנהגותו.",תסקיר שירות המבחן:
38,ME-15-03-57965-135,"הגורמים שהועלו בתסקיר באשר להערכת הסיכון מן הנאשם הינם קשייו בנטילת אחריות על מעשיו והשלכת האחריות על גורמים חיצוניים לו, ההתרועעות בחברה שולית, היעדר מסגרת תמיכה נורמטיבית והחיים במשפחה אשר מרבית גורמיה מעורבים בפלילים.",תסקיר שירות המבחן:
39,ME-15-03-57965-135,על פי התסקיר רמת המסוכנות של הנאשם להישנות עבירות הינה גבוהה ובדרגת חומרה גבוהה.,תסקיר שירות המבחן:
40,ME-15-03-57965-135,"עם זאת, ואף כי קצין המבחן אינו שולל רמת סיכון של הנאשם, הומלץ כי במסגרת גזר הדין יילקח בחשבון מצבו הבריאותי המורכב וקשיי ההתמודדות הנלווים למצב זה.",תסקיר שירות המבחן:
41,ME-15-03-57965-135,"בתסקיר המשלים צוין כי הנאשם פנה לבנק על מנת למשוך את כספו כך  שיוכל לעבור טיפול רפואי מתקדם בחו""ל, וכי לא ידע כי הכספים בחשבונו עוקלו.",תסקיר שירות המבחן:
42,ME-15-03-57965-135,"עוד צוין, כי הנאשם טען שלא התכוון לממש את איומיו ושלל הכנה או תכנון לביצוע העבירה.",תסקיר שירות המבחן:
43,ME-15-03-57965-135,"עמדת שירות המבחן המובעת בתסקיר, כמו גם בתסקיר המשלים, היא כי בנסיבות אי-הפניות של הנאשם לבחון את הבעייתיות שבהתנהגותו ולשתף במניעים לה, אין מקום להמליץ על עונש שיקומי.",תסקיר שירות המבחן:
44,ME-15-03-57965-135,"התסקיר המשלים חוזר ומציין כי למעצר שריצה הנאשם במשך כארבעה חודשים, טרם ששוחרר למעצר בית, היה אפקט מרתיע ועל כן הומלץ כי גזר הדין ייקח בחשבון את מצבו הרפואי.",תסקיר שירות המבחן:
45,ME-15-03-57965-135,"טיעוני המאשימה לעונש הוגשו בכתב (סומנו ת/1) אליהם צורפה פסיקה, וכן הוסיפה באת כוח המאשימה וטענה בעל פה.",טיעוני המאשימה:
46,ME-15-03-57965-135,"ב""כ המאשימה הדגישה את הסיכון הרב הטמון בעבירות נשק ואת הפגיעה בערך החברתי של שלום הציבור וביטחונו.",טיעוני המאשימה:
47,ME-15-03-57965-135,"כמו כן, פירטה ב""כ המאשימה את עמדת הפסיקה באשר לחשיבות של הטלת עונשים מרתיעים, תוך העדפת האינטרס הציבורי על פני נסיבות אישיות של נאשם.",טיעוני המאשימה:
48,ME-15-03-57965-135,"ב""כ המאשימה הדגישה כי העונש החמור הקיים לצד עבירות נשק (10 שנות מאסר)  נקבע מחמת שמדובר בעבירות הטומנות פוטנציאל למסוכנות רבה, שאין לדעת מתי תתממש, באיזו עוצמה ומה יהיה מספר הנפגעים החפים מפשע.",טיעוני המאשימה:
49,ME-15-03-57965-135,"ב""כ המאשימה טענה כי על אף שהנאשם נעדר עבר פלילי קודם, הרי שנשקפת מסוכנות רבה ממנו, עליה ניתן ללמוד משני האישומים המיוחסים לו, שאירעו במהלך תקופה של ארבעה חודשים, הכוללים נשיאת נשק חם עם מחסנית וכמות גדולה של כדורי 9 מ""מ וכן החזקת שני סכינים.",טיעוני המאשימה:
50,ME-15-03-57965-135,"הודגש, כי מי שאינו מתכוון לעשות שימוש בנשק – אינו צריך להחזיק כמות כה גדולה של תחמושת כמתואר בכתב האישום המתוקן בשנית וכן שני סכינים.",טיעוני המאשימה:
51,ME-15-03-57965-135,"המאשימה טוענת כי מדובר בשני אירועים נפרדים, כי יש לקבוע מתחם ענישה מחמיר בשים לב לעובדה כי הנאשם הינו המבצע העיקרי של העבירות וביצען לבדו, לכך שמדובר בעבירות שהנזק הצפוי מביצוען הינו רב והסיכון לשלום הציבור ובטחונו הינו גבוה.",טיעוני המאשימה:
52,ME-15-03-57965-135,"זאת, בשים לב לעובדה כי לנאשם לא היתה סיבה לבצע את העבירות, הוא מסוגל היה להבין את הפסול במעשיו ויכול היה להימנע מהן, ולא היתה לו כל מצוקה נפשית או קרבה לסייג לאחריות פלילית.",טיעוני המאשימה:
53,ME-15-03-57965-135,"ב""כ המאשימה הפנתה לממצאי התסקיר ומסקנותיו ועוד ציינה כי הנאשם ביצע את העבירות על אף מצבו הבריאותי, על כן לשיטתה אין להתחשב בו מבחינת הענישה בשל מצבו זה.",טיעוני המאשימה:
54,ME-15-03-57965-135,"עמדת המאשימה היא כי מתחם הענישה ההולם ביחס לעבירה של נשיאת הנשק הוא בין שנתיים לארבע שנות מאסר, ובגין העבירות של החזקת סכין שלא למטרה כשרה ואיומים – בין 8 ל- 15 חודשי מאסר בפועל.",טיעוני המאשימה:
55,ME-15-03-57965-135,עוד ביקשה המאשימה כי יוטל על הנאשם מאסר מותנה מרתיע וקנס כספי משמעותי.,טיעוני המאשימה:
56,ME-15-03-57965-135,"ב""כ הנאשם טען את טיעוניו בעל פה, תוך שהוא מציין כי אינו מקל ראש בחומרת העבירות נשוא כתב האישום המתוקן.",טיעוני ההגנה:
57,ME-15-03-57965-135,"לגישת ב""כ הנאשם, העובדה שהנאשם נעדר עבר פלילי, בצירוף העובדה כי העבירות בוצעו בסמיכות ובשלב בו הוא היה מצוי ב""צומת בחייו"" לאור האפשרות שנפתחה לו לטיפול בנכותו בחו""ל, מעידות דווקא על כך כי עקב מצוקה וקושי ביצע את העבירות.",טיעוני ההגנה:
58,ME-15-03-57965-135,"באשר לעבירת האיומים ציין ב""כ הנאשם כי האיומים הופנו על ידי הנאשם כלפי עצמו וכי העבירה בוצעה רק מחמת שהנאשם סבר שכספו ירד לטמיון ועמו תקוותו לשיקום מצבו הבריאותי.",טיעוני ההגנה:
59,ME-15-03-57965-135,"ב""כ הנאשם ציין כי הנאשם רכש את הנשק לצרכי הגנה עצמית, מאחר שנשא על גופו את הכסף שהוציא בשלב מאוחר יותר מהבנק.",טיעוני ההגנה:
60,ME-15-03-57965-135,"לגישתו, שתי העבירות הינן בדרגת חומרה נמוכה וכי קיימות נסיבות מקלות בשים לב לעובדה כי רצה הנאשם להגיע לטיפול בחו""ל ולכן רצה למשוך כספו מהבנק, והעיקול שהוטל על הכספים ניפץ את תקוותיו ולאחר מכן חשש מגניבת הכספים.",טיעוני ההגנה:
61,ME-15-03-57965-135,"יצוין, כי לטענות אלו של ב""כ הנאשם, שיש בהן משום חריגה מעובדות כתב האישום המתוקן בשנית – התנגדה ב""כ המאשימה.",טיעוני ההגנה:
62,ME-15-03-57965-135,"ב""כ הנאשם הדגיש את העדר עבר פלילי קודם לנאשם, את האפקט המרתיע שהיה למעצר על הנאשם, כפי שתואר הדבר בתסקיר שירות המבחן, וכן טען כי הנאשם התחרט על מעשיו, הודה כבר כשנעצר ליד גדר המערכת, שיתף פעולה והתנהגותו במעצר היתה מצוינת, כמו גם התייצבותו לדיונים לאחר ששוחרר למעצר בית.",טיעוני ההגנה:
63,ME-15-03-57965-135,"ב""כ הנאשם ביקש כי אחרוג ממתחם הענישה המקובל, בנסיבות מקרהו של הנאשם.",טיעוני ההגנה:
64,ME-15-03-57965-135,"זאת, בשים לב לעובדה כי שהה כארבעה חודשים במעצר וכן בשים לב לעובדה כי גם במהלך שהותו במעצר בית לא היו לו ""חלונות התאווררות"" שיכול היה לנצלן  מחמת שרכבו היה מחולט ולא היה מסוגל להתנייד.",טיעוני ההגנה:
65,ME-15-03-57965-135,"ב""כ הנאשם הפנה לפסיקה בה נגזרו עונשי מאסר בפועל שנעו בין מספר (6) חודשי מאסר שניתן לרצותם בעבודות שירות ועד 10 חודשי מאסר.",טיעוני ההגנה:
66,ME-15-03-57965-135,"ב""כ הנאשם ביקש כי בית המשפט יסתפק בתקופה ששהה הנאשם במעצר ובמעצר בית.",טיעוני ההגנה:
67,ME-15-03-57965-135,"מטעמו של הנאשם העיד גיסו של הנאשם אשר ביקש את התחשבות בית המשפט בשל מצבו הבריאותי של הנאשם, ציין כי מדובר באדם טוב לב, שלא גרם נזק לאחר מעולם ואהוב על סביבתו.",טיעוני ההגנה:
68,ME-15-03-57965-135,"לנאשם ניתנה זכות המילה האחרונה, והוא ביקש סליחה, הודה בטעותו וביקש את רחמיי בית המשפט.",טיעוני ההגנה:
69,ME-15-03-57965-135,"במסגרת תיקון 113 לחוק העונשין, שעניינו הבניית שיקול הדעת השיפוטי בענישה, נקבע בסעיף 40ב העיקרון המנחה בענישה – הוא עקרון ההלימה, לפיו נדרש כי יתקיים יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו.",דיון:
70,ME-15-03-57965-135,"סעיף 40ט לחוק העונשין קובע רשימה של נסיבות הקשורות בביצוע העבירה, אשר בהתקיימן, או בהתקיים חלק מהן, יש כדי להשפיע על קביעת חומרת מעשה העבירה ועל אשמו של הנאשם ובכך על קביעת מתחם העונש ההולם.",דיון:
71,ME-15-03-57965-135,"ברשימה זו נכללת הנסיבה של תכנון שקדם לביצוע העבירה, חלקו היחסי של הנאשם בביצוע העבירה, הנזק שהיה צפוי להיגרם מביצוע העבירה, הנזק שנגרם, הסיבות שהביאו את הנאשם לבצע את העבירה, יכולתו של הנאשם להבין את אשר הוא עושה, את הפסול שבמעשהו או את משמעותו, לרבות בשל גילו, יכולתו של הנאשם להימנע ממעשה העבירה ומידת השליטה שלו על מעשהו, והקרבה לסייג של אחריות פלילית.",דיון:
72,ME-15-03-57965-135,"סעיף 40יא לחוק העונשין מתייחס לנסיבות שאינן קשורות בביצוע העבירה, אשר לפיהן ייקבע עונשו הספציפי של הנאשם, בתוך מתחם העונש ההולם.",דיון:
73,ME-15-03-57965-135,"בין נסיבות אלו נמנות, בין היתר, הנסיבות של פגיעת העונש בנאשם, לרבות בשל גילו, פגיעת העונש בבני משפחתו של הנאשם, נטילת אחריות על ידי הנאשם על מעשיו וחזרתו למוטב או מאמציו לחזור למוטב, שיתוף הפעולה עם רשויות אכיפת החוק, נסיבות חיים קשות של הנאשם שהיתה להן השפעה על ביצוע מעשה העבירה, כמו גם עברו הפלילי של הנאשם או העדר עבר פלילי.",דיון:
74,ME-15-03-57965-135,"חריגה ממתחם העונש ההולם – לקולא או לחומרא – אפשרית בנסיבות הקבועות בסעיף 40ד לחוק העונשין (לקולא) משיקולי שיקום, ובסעיף 40ה לחוק העונשין (לחומרא) משיקולים של הגנה על שלום הציבור.",דיון:
75,ME-15-03-57965-135,"השלב הראשון במלאכתו של בית המשפט, על פי הוראות תיקון 113 לחוק העונשין, הוא בקביעה האם הרשעת הנאשם במספר עבירות מהווה אירוע אחד או מספר אירועים, אשר ביחס אליהם נדרשת קביעה של מתחם ענישה הולם לכל אירוע בנפרד.",דיון:
76,ME-15-03-57965-135,"רק לאחר מכן יקבע בית המשפט את מתחם העונש בהתאם לעקרון ההלימה כאמור לעיל, ובשלב האחרון יתייחס בית המשפט לנסיבות שאינן קשורות לעבירה ולנסיבות ביצועה, אלא לנסיבות האישיות של הנאשם.",דיון:
77,ME-15-03-57965-135,"במקרה הנדון, טענה המאשימה כי עסקינן בשני אירועים נפרדים.",דיון:
78,ME-15-03-57965-135,"ב""כ הנאשם לא טען בעניין זה כל טענה אחרת.",דיון:
79,ME-15-03-57965-135,"על כן, בהתאם להוראות סעיף 40יג(ב) לחוק העונשין ייקבע במסגרת גזר דין זה מתחם ענישה הולם לכל אירוע בנפרד.",דיון:
80,ME-15-03-57965-135,לאחר מכן ניתן לגזור עונש נפרד לכל אירוע או עונש כולל לאירועים כולם.,דיון:
81,ME-15-03-57965-135,"הערך החברתי, אשר מוגן באמצעות האיסור המוטל בחוק העונשין על נשיאת והחזקת נשק בלא רשות על פי דין, הוא הערך של הגנה על שלום הציבור ובטחונו.",העבירה של נשיאת הנשק – קביעת מתחם העונש ההולם:
82,ME-15-03-57965-135,"המדובר בסיכון ממשי לפגיעה בערך זה, מחמת העובדה כי לא ניתן לדעת לידיו של מי יגיעו כלי נשק המוחזקים שלא כדין, בהיותם מועברים ללא פיקוח ומה השימוש שיעשה בהם, אשר עשוי להביא לתוצאות קשות והרות גורל.",העבירה של נשיאת הנשק – קביעת מתחם העונש ההולם:
83,ME-15-03-57965-135,בפסיקה הנוגעת לעבירות נשק נקבע כי  חומרת העבירה תקבע  בשים לב למטרה בגינה הוחזק או נישא הנשק.,העבירה של נשיאת הנשק – קביעת מתחם העונש ההולם:
84,ME-15-03-57965-135,"קיימת קשת מגוונת של מצבים ומקרים, אשר נעים מהמקרים החמורים של החזקת נשק לשם ביצוע מעשים שנועדו לפגוע בביטחון המדינה או בביטחון הציבור; החזקת נשק לשם ביצוע עבירה פלילית ספציפית כגון רצח, שוד, התפרצות, או תקיפה; החזקת הנשק כדי לאפשר פעילות פלילית אפשרית בעתיד; עבור למצבים של צבירת נשק על-ידי קבוצה פוליטית, עדתית או אידיאולוגית, במטרה לחזק בדרך זו את כוחה כנגד קבוצות יריבות; החזקת הנשק לצורך הגנה עצמית או לצורך הגנה על המשפחה או ה""חמולה"", אליהם הנאשם משתייך; וכלה במקרים של החזקת כלי הנשק לצורך ספורט, ציד או שעשוע; איסוף הנשק כמזכרת על ידי נאשם והחזקתו ככזה; החזקת כלי נשק, שפג תוקף רישיונו, והנאשם נמנע מלחדש את הרישיון במועד.",העבירה של נשיאת הנשק – קביעת מתחם העונש ההולם:
85,ME-15-03-57965-135,"עוד יצוין, במסגרת השיקולים הנשקלים בקביעת מתחם העונש ההולם – נלקח בחשבון גם סוג הנשק וכמותו.",העבירה של נשיאת הנשק – קביעת מתחם העונש ההולם:
86,ME-15-03-57965-135,"נא ראו: ב""ש 625/82 אבו מוך נ' מדינת ישראל [פורסם ב""נבו"" 16.8.82];",העבירה של נשיאת הנשק – קביעת מתחם העונש ההולם:
87,ME-15-03-57965-135,"בש""פ 9126/04 עבדאללה חוסייני נ' מדינת ישראל, תק-על 2004(4), 715 , 717.",העבירה של נשיאת הנשק – קביעת מתחם העונש ההולם:
88,ME-15-03-57965-135,"את הסיכון הפוטנציאלי הטמון בעבירות נשק ככלל, והעבירה של נשיאת נשק באופן ספציפי, הבהירה ההלכה הפסוקה פעם אחר פעם, גם כאשר עסקינן במצב בו מטרת ההחזקה או הנשיאה של הנשק מצויה במדרג הקל יותר של קשת המצבים הנוגעים לנשיאת נשק.",העבירה של נשיאת הנשק – קביעת מתחם העונש ההולם:
89,ME-15-03-57965-135,"מן הטעם האמור חזר וקבע בית המשפט העליון  כי עבירה זו מצדיקה השתת מאסר בפועל, גם כאשר מדובר בנאשם נעדר עבר פלילי קודם, מחמת שיש לתת משקל ניכר לאינטרס הציבורי וליצירת התרעה בקרב עבריינים בכוח מביצוע עבירה, ולהעדיפו על פני האינטרס האישי  של הנאשם.",העבירה של נשיאת הנשק – קביעת מתחם העונש ההולם:
90,ME-15-03-57965-135,"במקרה הנדון, במסגרת בחינת נסיבות ביצוע העבירה של נשיאת הנשק על ידי הנאשם, נזקפת לחובת הנאשם לחומרא העובדה כי בחר לרכוש את הנשק, מטעמים ומניעים שהושארו על ידי הנאשם לוטים בערפל, כאשר מחד, טען כי עשה זאת לצורך הרתעה והגנה עצמית, ומאידך, וכפי העולה מן התסקיר, שלל מעורבות או קשרים עם גורמי שוליים או סכסוכים כלשהם בעבר או בעתיד, אשר אפשר והיה בהם כדי להסביר את הטענה בדבר נשיאת הנשק להגנה עצמית.",העבירה של נשיאת הנשק – קביעת מתחם העונש ההולם:
91,ME-15-03-57965-135,"בנוסף, העובדה כי בתוך הנשק נמצאה מחסנית של ""עוזי"" ובה 10 כדורים מסוג 9 מ""מ, וברכב היתה קופסה של 50 כדורי 9 מ""מ, ועל גופו של הנאשם היה פאוץ' ובו קופסה נוספת, לא רק שמלמדים על פוטנציאל הסיכון הממשי והמידי של שימוש בנשק זה ועל הנזק החמור שעלול היה להיגרם ממנו,  עד כדי פגיעה או אובדן חיי אדם, אלא אף מעוררים ספק בהסבריו של הנאשם בנוגע למטרת החזקת הנשק.",העבירה של נשיאת הנשק – קביעת מתחם העונש ההולם:
92,ME-15-03-57965-135,"אין להתעלם גם מן העובדה כי על פי כתב האישום המתוקן, הנאשם נעצר שעה שנסע ברכב עם הנשק והתחמושת האמורים בסמוך לגדר המערכת, במקום בו אסור היה לו להימצא אותה עת, ובלא שהובא כל הסבר מפיו לעניין זה.",העבירה של נשיאת הנשק – קביעת מתחם העונש ההולם:
93,ME-15-03-57965-135,"למעלה מן הצורך אוסיף כי אף אם היה הנאשם מוכיח כי החזיק בנשק אך ורק לשם הגנה עצמית, הרי שאין בכך כדי להפחית מהפגיעה הקשה בערך המוגן של שלום הציבור ובטחונו, שכן הסכנה הנשקפת לציבור בשל נשק זה, אם בשל שימוש בלתי זהיר ובלתי מיומן בנשק, ואם בשל כך שהנשק היה עלול להגיע לידיהם של גורמים אחרים, היא ממשית ומוחשית.",העבירה של נשיאת הנשק – קביעת מתחם העונש ההולם:
94,ME-15-03-57965-135,"כאמור, פוטנציאל סיכון זה הוא אשר בגינו מצאה ההלכה הפסוקה לנכון לקבוע כי הינו מצדיק הטלת מאסר בפועל, גם אם לנאשם אין עבר פלילי קודם.",העבירה של נשיאת הנשק – קביעת מתחם העונש ההולם:
95,ME-15-03-57965-135,"לאחר שעיינתי בפסיקה אליה הפנה אותי ב""כ הנאשם, אני מוצאת כי המתחם שהוצע על ידו אינו מתחם הענישה ההולם את נסיבות העבירה וחומרתה במקרה הנדון.",העבירה של נשיאת הנשק – קביעת מתחם העונש ההולם:
96,ME-15-03-57965-135,"הפסיקה אליה הפנה ב""כ הנאשם אינה מתייחסת לנשיאת נשק מן הסוג שנשא הנאשם כאן, ולהיקף התחמושת שנתפס בחזקתו.",העבירה של נשיאת הנשק – קביעת מתחם העונש ההולם:
97,ME-15-03-57965-135,"יתר הפסיקה אליה הפנה אותי ב""כ הנאשם מתייחסת לגזרי דין שניתנו לפני תיקון 113 לחוק העונשין, ואינני סבורה כי פסיקה זו מייצגת את מתחם העונש הנוהג בנסיבות העבירה בה מואשם הנאשם דנן.",העבירה של נשיאת הנשק – קביעת מתחם העונש ההולם:
98,ME-15-03-57965-135,"מנגד, מתחם הענישה שהוצג על ידי ב""כ המאשימה אף הוא נראה לי בלתי הולם לנסיבות העבירה דנן, שכן אף אם הנאשם לא הוכיח, כאמור, כי החזיק את הנשק למטרת הגנה עצמית, הרי שאף המאשימה, מצידה, לא הוכיחה כי הלה החזיק בנשק לאחת מהמטרות שיש בהן כדי לשוות לעבירה זו חומרה מדרגה גבוהה.",העבירה של נשיאת הנשק – קביעת מתחם העונש ההולם:
99,ME-15-03-57965-135,"כך הדבר אף אם הנסיבות המתוארות לעיל, הן מבחינת היקף התחמושת והן מבחינת המקום בו נתפס הנאשם, עשויות להצביע על מטרות אחרות מאשר הגנה עצמית גרידא.",העבירה של נשיאת הנשק – קביעת מתחם העונש ההולם:
100,ME-15-03-57965-135,"נראה לי, אפוא, כי ראוי לסווג את עבירת החזקת הנשק שבה הורשע הנאשם כעבירה בדרגת חומרה בינונית, ובהתאם לכך לקבוע את מתחם העונש הנוהג.",העבירה של נשיאת הנשק – קביעת מתחם העונש ההולם:
101,ME-15-03-57965-135,"בחינת מדיניות הענישה הנוהגת, לאחר תיקון 113 לחוק העונשין, ביחס לעבירות של נשיאה והחזקה של נשק, בנסיבות עובדתיות הדומות לנסיבות נשוא מקרהו של הנאשם, מלמדת על הטלת עונשי מאסר בפועל.",העבירה של נשיאת הנשק – קביעת מתחם העונש ההולם:
102,ME-15-03-57965-135,"אשר על כן, מצאתי כי מתחם העונש ההולם בעבירה של נשיאת הנשק במקרהו של הנאשם עומד על 12 חודשי מאסר עד 36 חודשי מאסר.",העבירה של נשיאת הנשק – קביעת מתחם העונש ההולם:
103,ME-15-03-57965-135,"האיסור המוטל בהוראת סעיף 192 לחוק העונשין לאיים בפגיעה שלא כדין בגופו, בחירותו, בנכסיו, בשמו הטוב או בפרנסתו של המאוים או של אדם אחר נועד לשמור על הערך המוגן של זכות הציבור לביטחון, לשלוות נפש ולחירות פעולתו של הפרט.",עבירות החזקת הסכין למטרה לא כשרה והאיומים
104,ME-15-03-57965-135,"הערך החברתי המוגן באמצעות האיסור המוטל בחוק העונשין על החזקת אגרופן או סכין מחוץ לתחום ביתו או חצריו של נאשם, אשר לא הוכיח החזקתם למטרה כשרה – אף הוא הערך של הגנה על שלום הציבור ובטחונו.",עבירות החזקת הסכין למטרה לא כשרה והאיומים
105,ME-15-03-57965-135,הפסיקה עמדה על כך פעמים רבות:,עבירות החזקת הסכין למטרה לא כשרה והאיומים
106,ME-15-03-57965-135,"בחינת מדיניות הענישה הנוהגת בעבירות של החזקת סכין למטרה לא כשרה מעלה כי קיים מנעד רחב של עונשים שהוטלו על נאשמים, אשר נעו בין חודשיים מאסר  עד 12 חודשי מאסר.",עבירות החזקת הסכין למטרה לא כשרה והאיומים
107,ME-15-03-57965-135,"באשר לענישה בעבירה של איומים, נא ראו:",עבירות החזקת הסכין למטרה לא כשרה והאיומים
108,ME-15-03-57965-135,"הבאתי בחשבון את העובדה כי הנאשם ביצע את העבירות כמבצע עיקרי ולבדו; הלה נכנס לבנק כשברשותו  שני סכינים, שלא הוכח כי הוחזקו למטרה כשרה, ואיים על פקיד הבנק, על השומר ועל השוטרים כי ייפגע בעצמו בשל אי שחרור כספו מחשבון הבנק המעוקל.",עבירות החזקת הסכין למטרה לא כשרה והאיומים
109,ME-15-03-57965-135,"הנזק שצפוי היה להיגרם מעבירות אלו, ובייחוד מהחזקת הסכינים, הינו חמור, מאחר ובנקל  יכול היה מצב הדברים להסלים ולהגיע לכדי פגיעה פיזית – בנאשם עצמו, בפקיד הבנק, בשומר או באדם אחר.",עבירות החזקת הסכין למטרה לא כשרה והאיומים
110,ME-15-03-57965-135,"ברי, כי הנאשם יכול היה להימנע מביצוע העבירות, יכול היה להבין את הפסול שבמעשיו,  והנאשם אינו נהנה מסייג כלשהו לאחריות פלילית.",עבירות החזקת הסכין למטרה לא כשרה והאיומים
111,ME-15-03-57965-135,"מסכימה אני עם ב""כ המאשימה כי הטענה לפיה הנאשם נזקק לכספים לשם קבלת טיפול רפואי בחו""ל, לא נזכרה בכתב האישום ולא הוכחה, ולפיכך אין להידרש לה.",עבירות החזקת הסכין למטרה לא כשרה והאיומים
112,ME-15-03-57965-135,"למעלה מן הצורך אוסיף כי אף אם טענה זו נכונה, בוודאי שאין בה כדי להצדיק התנהגותו של הנאשם.",עבירות החזקת הסכין למטרה לא כשרה והאיומים
113,ME-15-03-57965-135,"לאור מדיניות הענישה הנוהגת, והיחס ההולם בינה לבין העבירות שבוצעו על ידי הנאשם, אני מוצאת כי מתחם העונש ההולם לעבירות אלו נע בין 3 חודשי מאסר עד 12 חודשי מאסר.",עבירות החזקת הסכין למטרה לא כשרה והאיומים
114,ME-15-03-57965-135,"גזירת עונשו של הנאשם בתוך מתחם העונש, תעשה בהתחשב בנסיבות נוספות שאינן קשורות בביצוע העבירה, לרבות נסיבות אישיות, וזאת בהתאם להוראת סעיף 40יא לחוק העונשין.",גזירת עונשו של הנאשם:
115,ME-15-03-57965-135,"בבואי לגזור את עונשו של הנאשם לקחתי בחשבון לקולא את הודייתו של הנאשם בשלב מוקדם, שהביאה לחיסכון בזמן שיפוטי יקר, את חרטתו ואת הדברים החמים שנאמרו עליו על ידי גיסו.",גזירת עונשו של הנאשם:
116,ME-15-03-57965-135,"כמו כן, לקחתי בחשבון את העובדה כי לנאשם אין עבר פלילי קודם.",גזירת עונשו של הנאשם:
117,ME-15-03-57965-135,"נתתי אף דעתי לעובדה כי הנאשם שהה במעצר מיום 22.3.15 עד יום 15.7.15, וכי לאחר מכן ועד היום שוהה הוא במעצר בית.",גזירת עונשו של הנאשם:
118,ME-15-03-57965-135,"משקל ניתן גם לעובדה כי נוכח תפיסת רכבו של הנאשם על ידי המאשימה, היה הנאשם מרותק למעשה לסביבת ביתו, גם במהלך ""חלונות ההתאווררות"" שניתנו לו.",גזירת עונשו של הנאשם:
119,ME-15-03-57965-135,"משקל משמעותי בגזירת עונשו של הנאשם נתתי למצבו הרפואי ולהיותו מרותק לכיסא גלגלים, לתקוותיו של הנאשם לטיפול רפואי בחו""ל שאפשר ויביא לשיפור במצבו הבריאותי ולהמלצת שירות המבחן בעניין זה.",גזירת עונשו של הנאשם:
120,ME-15-03-57965-135,"אינני סבורה כי  מצבו הרפואי של הנאשם מאפשר חריגה לקולא ממתחמי העונש שנקבעו, שכן הוראת סעיף 40ד' לחוק העונשין  מאפשרת חריגה לקולא ממתחם העונש ההולם מחמת שיקולי שיקום בלבד.",גזירת עונשו של הנאשם:
121,ME-15-03-57965-135,"לא נעלם מעיני תזכיר חוק שהופץ לאחרונה לתיקון סימן א'1 לחוק העונשין,  הבניית שיקול הדעת השיפוטי בענישה, אשר במסגרתו מוצע, בין היתר, לאפשר לחרוג לקולא ממתחם העונש ההולם בהתקיים נסיבות חריגות, שאינן קשורות לביצוע העבירה, אשר בעטיין גזירת העונש בתוך מתחם העונש לא תעלה בעניינו של הנאשם בקנה אחד עם עקרון ההלימה ועלולה להביא לעיוות דין.",גזירת עונשו של הנאשם:
122,ME-15-03-57965-135,"בין הנסיבות החריגות הנמנות בתזכיר החוק, נמנה גם נסיבות של מגבלות רפואיות או בריאותיות.",גזירת עונשו של הנאשם:
123,ME-15-03-57965-135,"אלא, שלאחר שבחנתי את הפסיקה אליה מפנה תזכיר החוק אשר במסגרתה התעוררו דילמות בגזירת עונשם של נאשמים במצבים רפואיים חריגים, ולאור המידע שהובא בפני ביחס למצבו הבריאותי הנאשם – לא מצאתי כי נסיבותיו הבריאותיות של הנאשם נופלות מסגרת המקרים החריגים אליהם מכוון תזכיר החוק.",גזירת עונשו של הנאשם:
124,ME-15-03-57965-135,"ולא למותר אף לציין, כי מצבו הבריאותי של הנאשם לא מנע בעדו מלבצע את העבירות נשוא כתב האישום המתוקן.",גזירת עונשו של הנאשם:
125,ME-15-03-57965-135,"נתתי דעתי אף לעמדת שירות המבחן בדבר שיתוף הפעולה המגמתי והחלקי של הנאשם, את הקושי שלו ליטול אחריות על מעשיו ואת השלכת האחריות על גורמים חיצוניים.",גזירת עונשו של הנאשם:
126,ME-15-03-57965-135,"נתתי דעתי להעדר המלצה שיקומית מצד שירות המבחן, ואת העמדה שהובעה בדבר רמת הסיכון הגבוהה הנשקפת מהנאשם ומהישנות מעשי עבירה דומים בחומרתם בסבירות גבוהה.",גזירת עונשו של הנאשם:
127,ME-15-03-57965-135,"לא נעלמה מעיני גם העובדה שצוינה בתסקיר הראשון, בדבר אופן תפקודו של הנאשם במעצר, לפיה הנאשם מצוי היה בענישה בעודו במעצר.",גזירת עונשו של הנאשם:
128,ME-15-03-57965-135,כל אלה פועלים לחומרא.,גזירת עונשו של הנאשם:
129,ME-15-03-57965-135,"בנסיבות עניינו של הנאשם החלטתי לגזור עונש כולל לכלל העבירות בהן הואשם הנאשם, בהתאם לסמכות הנתונה בסעיף 40יג(ב) לחוק העונשין.",גזירת עונשו של הנאשם:
130,ME-15-03-57965-135,"סוף דבר הוא, כי לאחר שנתתי דעתי למכלול הטענות שהעלו באי כוח הצדדים, ולאחר ששקלתי את השיקולים הן לקולא והן לחומרא, כמפורט לעיל, אני סבורה כי העונש הראוי בעניינו של הנאשם מצוי קרוב לרף התחתון של כל אחד מן המתחמים שקבעתי.",גזירת עונשו של הנאשם:
131,ME-15-03-57965-135,החלטתי לפיכך להטיל על הנאשם את העונשים הבאים:,גזירת עונשו של הנאשם:
132,ME-15-03-57965-135,15 חודשי מאסר לריצוי בפועל בניכוי תקופת מעצרו מיום 22.3.15 עד יום 15.7.15.,גזירת עונשו של הנאשם:
133,ME-15-03-57965-135,"12 חודשי מאסר על תנאי, והתנאי הוא שהנאשם לא יעבור תוך 3 שנים ממועד שחרורו מהכלא עבירת נשק או אלימות שהיא פשע, ויורשע בגין אחת מהן .",גזירת עונשו של הנאשם:
134,ME-15-03-57965-135,"6 חודשי מאסר על תנאי, והתנאי הוא שהנאשם לא יעבור תוך 3 שנים ממועד שחרורו מהכלא עבירת איומים או עבירה של החזקת אגרופן או סכין שלא כדין, או עבירת אלימות מסוג עוון,  ויורשע בגינה.",גזירת עונשו של הנאשם:
135,ME-15-03-57965-135,"קנס בסך 4,000 ₪ או 40 ימי מאסר תמורתו.",גזירת עונשו של הנאשם:
136,ME-15-03-57965-135,"הקנס ישולם ב- 4 תשלומים חודשיים שווים ורצופים, בסך 1,000 ₪ כל אחד, החל מיום 1.12.15 ואילך.",גזירת עונשו של הנאשם:
137,ME-15-03-57965-135,"נוכח מצבו הבריאותי של הנאשם, מתבקש שירות בתי הסוהר להציב את הנאשם במתקן כליאה שייתן מענה הולם ומתאים למצבו.",גזירת עונשו של הנאשם:
138,ME-15-03-57965-135,הודעה לנאשם זכותו לערער לבית המשפט העליון תוך 45 יום מהיום.,גזירת עונשו של הנאשם:
139,ME-15-03-57965-135,"ניתן היום,  ג' כסלו תשע""ו, 15 נובמבר 2015, בנוכחות הנאשם, ב""כ הנאשם עו""ד מוחמד רג' אגבריה, וב""כ המאשימה עו""ד עינב איטסקו-גולד.",גזירת עונשו של הנאשם:
140,ME-15-03-57965-135,"5129371ב""כ הנאשם ביקש עיכוב ביצוע גזר הדין.",גזירת עונשו של הנאשם:
141,ME-15-03-57965-135,החלטה מצויה בפרוטוקול הדיון.,גזירת עונשו של הנאשם:
