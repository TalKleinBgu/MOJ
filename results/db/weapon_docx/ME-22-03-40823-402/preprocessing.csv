,verdict,text,part
0,ME-22-03-40823-402,"ראמי שאמי, ת""ז xxxxxxxxxx(עציר)",הנאשם
3,ME-22-03-40823-402,"ב""כ המאשימה: עו""ד יניב זוהר",נוכחים:
4,ME-22-03-40823-402,"ב""כ הנאשם: עו""ד מיכאל כרמל",נוכחים:
5,ME-22-03-40823-402,"חוק העונשין, תשל""ז-1977: סע'  40ט, 114(א), 144(א), 40יג(ב), 499(א)(1)",נוכחים:
6,ME-22-03-40823-402,"חוק המאבק בטרור, תשע""ו-2016: סע'  23",נוכחים:
7,ME-22-03-40823-402,"הנאשם הורשע על סמך הודאתו, אשר ניתנה במסגרת הסדר טיעון, שכלל את תיקון כתב האישום, בעבירות כדלקמן: מגע עם סוכן חוץ, עבירה לפי סעיף 114(א) לחוק העונשין, התשל""ז-1977 (להלן: ""חוק העונשין""); מתן שירות או העמדת אמצעים לארגון טרור, עבירה לפי סעיף 23 לחוק המאבק בטרור, התשע""ו-2016; קשירת קשר לפשע, עבירה לפי סעיף 499(א)(1) לחוק העונשין, ועבירות בנשק (רכישה והחזקה), עבירה לפי סעיף 144(א) רישא+סיפא לחוק העונשין.",גזר דין
8,ME-22-03-40823-402,"במסגרת הסדר הטיעון הוסכם כי הנאשם יכפור בעובדות סעיף 7 ובחלק מהאמור בסעיף 14 לאישום הראשון בכתב האישום המתוקן (להלן: ""כתב האישום""), והמאשימה לא תבקש להוכיח עובדות אלה.",גזר דין
9,ME-22-03-40823-402,"לפיכך, בסקירת עובדות כתב האישום להלן, אתייחס לעובדות בהן הודה הנאשם בלבד.",גזר דין
10,ME-22-03-40823-402,הסדר הטיעון לא כלל הסכמה לעניין העונש והוסכם כי לעניין זה יוכל כל צד לטעון את טענותיו באופן חופשי.,גזר דין
11,ME-22-03-40823-402,"בחלק הכללי של כתב האישום נאמר כי בין סולטאן עטאללה (להלן: ""סולטאן""), לנאשם ולסאמי גזאוי (להלן: ""סאמי"") קיימת היכרות ארוכת שנים, בעוד שבין הנאשם לסאמי נוצרה היכרות מספר חודשים עובר למתואר בכתב האישום.",גזר דין
12,ME-22-03-40823-402,"עוד נאמר כי ארגון החיזבאללה הינו ארגון טרור בהתאם להכרזת הממשלה מתאריך 1.1.1988, והחל מיום 1.11.2016 הוא מוכרז כארגון טרור גם מכוח חוק המאבק בטרור, התשע""ו-2016 (להלן: ""חיזבאללה"" או ""הארגון"").",גזר דין
13,ME-22-03-40823-402,"ארגון החיזבאללה פועל כנגד מדינת ישראל במספר כיווני פעולה מרכזיים, ובהם גיוס ערבים-ישראלים כסוכנים של הארגון לטובת משימות ריגול וטרור, היכולות לספק לו מידע ערכי ומהימן שבכוחו לשמש בהמשך לתכנון וקידום פיגועים.",גזר דין
14,ME-22-03-40823-402,"בנוסף, פועל הארגון להקמת תשתיות טרור בשטחי מדינת ישראל, בדגש על יכולות בתחום האמל""ח, וזאת באמצעות הברחת אמצעי לחימה שונים לשטח ישראל דרך הגבולות הצפוניים של המדינה, היינו דרך לבנון, סוריה וירדן.",גזר דין
15,ME-22-03-40823-402,"במרבית המקרים מבוצע שימוש בפלטפורמה פלילית למטרת הברחת האמל""ח.",גזר דין
16,ME-22-03-40823-402,"במסגרת מאמצי הארגון לחדור לישראל ולהעמיק את דריסת רגלו ויכולותיו בשטחה, זיהה הארגון את הפעילות הפלילית הענפה המתקיימת לאורך גבול ישראל-לבנון כפלטפורמה איכותית להגברת נגישותו למדינת ישראל.",גזר דין
17,ME-22-03-40823-402,"ארגון חיזבאללה מנצל את מעמדו הריבוני בדרום לבנון לטובת השתלטות על צירי הברחות סמים בגזרות שונות, מכפיף את הגורמים הפליליים הסוחרים בסמים לאורך גבול ישראל למרותו ומשתמש בהם לצרכיו.",גזר דין
18,ME-22-03-40823-402,אותם גורמים פליליים מסייעים לחיזבאללה להעביר אמצעים לישראל דרך הגבול ואף מהווים חולייה המקשרת בין חיזבאללה לאנשי קשר ישראלים מולם הם פועלים.,גזר דין
19,ME-22-03-40823-402,"חוסיין חליל (להלן: ""חוסיין"") הוא תושב דרום לבנון, אשר בזמנים הרלוונטיים לכתב האישום היה פעיל בארגון חיזבאללה ופעל בשליחותו ברתימת מערך ההברחות הפלילי בגבולותיה הצפוניים של המדינה לצרכי הארגון.",גזר דין
20,ME-22-03-40823-402,"לפיכך, חוסיין הוא סוכן חוץ בהתאם להגדרה בחוק העונשין.",גזר דין
21,ME-22-03-40823-402,"אכרם שית (להלן: ""אכרם"") הוא תושב דרום לבנון, אשר עסק בעבר בהברחות של סמים ואמצעי לחימה דרך גבול לבנון, בין היתר עבור חיזבאללה ובהכוונתו.",גזר דין
22,ME-22-03-40823-402,סולטאן הכיר את חוסיין ואת אכרם בשנת 1993 ולאחר מספר שנות היכרות הקשר ביניהם נותק.,גזר דין
23,ME-22-03-40823-402,"הנאשם הכיר את חוסיין ואכרם מספר חודשים עובר למתואר בכתב האישום, דרך סולטאן.",גזר דין
24,ME-22-03-40823-402,"במהלך חודש יוני 2021, הציע חוסיין לסולטאן לבצע הברחות של סמים ושל כלי נשק שונים, אותם יקבל מטעמו של חוסיין, יבריחם לתוך ישראל וימכור אותם.",גזר דין
25,ME-22-03-40823-402,"זאת, באחת משתי דרכים - האחת, הברחה דרך גבול לבנון, והשנייה, הברחה מלבנון לסוריה, מסוריה לירדן ומירדן לישראל.",גזר דין
26,ME-22-03-40823-402,"סולטאן הסכים להצעה זו (להלן: ""הקשר"").",גזר דין
27,ME-22-03-40823-402,"במסגרת הקשר ולשם קידומו, ביקש חוסיין מסולטאן לרכוש טלפון סלולרי נפרד שישמש אותם לשיחות בנושא ההברחות באמצעות אפליקציית ""טלגרם"" (להלן: ""הטלפון המבצעי""), וסולטאן עשה כן.",גזר דין
28,ME-22-03-40823-402,"זמן קצר לאחר האמור לעיל, שיתף סולטאן את הנאשם בפרטי הקשר והציע לו להיות חלק ממנו, בכך שיהיה אחראי ביחד עם סולטאן להברחות לישראל, והנאשם הסכים לכך.",גזר דין
29,ME-22-03-40823-402,סולטאן עדכן את חוסיין על צירופו של הנאשם לקשר.,גזר דין
30,ME-22-03-40823-402,"במסגרת הקשר ולשם קידומו, העביר סולטאן לנאשם את הטלפון המבצעי והנאשם החל לשוחח ולהתכתב עם חוסיין באמצעותו בנוגע להברחות.",גזר דין
31,ME-22-03-40823-402,"הנאשם המשיך לשוחח עם חוסיין בהזדמנויות רבות דרך אפליקציית ""טלגרם"", ובאמצעות טלפון מבצעי נוסף אותו השמיש במיוחד לצורך כך (להלן: ""הטלפון המבצעי הנוסף"").",גזר דין
32,ME-22-03-40823-402,"בהמשך, ביקש חוסיין מסולטאן ומהנאשם שיאתרו נקודות מתאימות לביצוע ההברחות לאורך הגבול בין ישראל ללבנון, וסולטאן והנאשם הסכימו לכך.",גזר דין
33,ME-22-03-40823-402,כל זאת במסגרת הקשר ולשם קידומו.,גזר דין
34,ME-22-03-40823-402,"במהלך חודש יוני 2021, במועד מדויק שאינו ידוע למאשימה, פנה סולטאן ליאסר חאג'ב (להלן: ""יאסר""), סיפר לו על אודות תכנית הקשר וביקש ממנו להצטרף לקשר, לברר דרכים לביצוע ההברחות ונקודות מתאימות להברחה לאורך הגבול בין ישראל ללבנון, ויאסר נענה בחיוב.",גזר דין
35,ME-22-03-40823-402,"במהלך חודש יולי 2021, במועד שאינו ידוע במדויק למאשימה, סיכמו סולטאן ויאסר במהלך פגישה שהתקיימה ביניהם כי יאסר יפעל לאיתור אדם נוסף שייקח חלק בקשר ויסייע בביצוע ההברחות.",גזר דין
36,ME-22-03-40823-402,"במהלך פגישה זו, התקשר סולטאן לחוסיין בנוכחות יאסר, הציג בפניו את יאסר והודיע לו כי הוא מוכן לסייע בהברחות בהתאם לתכנית הקשר.",גזר דין
37,ME-22-03-40823-402,באותו מעמד שוחח יאסר גם הוא עם חוסיין.,גזר דין
38,ME-22-03-40823-402,"בחודש יולי 2021, במועד שאינו ידוע במדויק למאשימה, באחת השיחות בין חוסיין לבין הנאשם בנושא ההברחות, אמר חוסיין לנאשם כי יש לו גישה חופשית לכל קו הגבול בין לבנון לישראל, ועל כן יוכלו לממש את הקשר ולבצע את ההברחות כאמור לעיל בכל נקודה שיאתרו ויבחרו סולטאן והנאשם.",גזר דין
39,ME-22-03-40823-402,על רקע שיחה זו התעורר בלבו של הנאשם חשד כי חוסיין פועל בשליחותו של ארגון חיזבאללה.,גזר דין
40,ME-22-03-40823-402,"במטרה לקדם את תכנית הקשר, במהלך חודש יולי 2021, בחנו סולטאן והנאשם את האפשרות לבצע את ההברחות לישראל גם דרך גבול ירדן.",גזר דין
41,ME-22-03-40823-402,"לשם כך יצר הנאשם קשר עם תושב הרשות הפלסטינאית המוכר לו (להלן: ""תושב הרשות"").",גזר דין
42,ME-22-03-40823-402,הנאשם ביקש את עזרתו באיתור תושב ירדן שיש ביכולתו לסייע בהברחות סמים ונשק מלבנון לישראל דרך סוריה וירדן.,גזר דין
43,ME-22-03-40823-402,"תושב הרשות מסר לנאשם את פרטיו של תושב ירדני (להלן: ""הירדני"").",גזר דין
44,ME-22-03-40823-402,הנאשם עדכן את סולטאן באמור והעביר לחוסיין את פרטיו של הירדני.,גזר דין
45,ME-22-03-40823-402,"כל זאת עשו סולטאן והנאשם בצוותא חדא, במטרה לקדם את הקשר, כאשר לנאשם היה יסוד סביר לחשוד כי חוסיין הוא חבר בארגון חיזבאללה, קשור בו או פועל בשליחותו, ובאופן שיש בו כדי לסייע לפעילות הארגון או לקדמה.",גזר דין
46,ME-22-03-40823-402,"במסגרת הקשר, במטרה לייבא בלא רשות על פי דין 5 אקדחים מלבנון לסוריה, מסוריה לירדן ואז לישראל, העבירו סולטאן והנאשם לחוסיין, באמצעות הנאשם, סכום של 15,000$.",גזר דין
47,ME-22-03-40823-402,"לאחר מכן, שלח חוסיין לסולטאן תמונות של האקדחים וחלקי נשק.",גזר דין
48,ME-22-03-40823-402,"בהמשך, עדכן חוסיין את סולטאן והנאשם כי יצר קשר עם הירדני לצורך ייבוא האקדחים והם נתפסו בגבול ירדן.",גזר דין
49,ME-22-03-40823-402,"בהמשך לבקשתו של חוסיין מהנאשם ומסולטאן לאתר נקודות לאורך גבול ישראל-לבנון לביצוע הברחות ולשם מימוש הקשר, נסע הנאשם עם אדם נוסף שזהותו אינה ידועה למאשימה, ברכבו של האדם הנוסף, בתאריכים 17.9.2021, 20.9.2021 ו-5.10.2021, אל אזור הגבול בין ישראל ללבנון, סמוך ליישוב זרעית, במטרה לבחון את האפשרות לבצע בנקודה זו את ההברחות.",גזר דין
50,ME-22-03-40823-402,"הנאשם צילם את המקום, לרבות את עמדת האו""ם הסמוכה לגדר הגבול, והעביר את התמונות שצילם באמצעות הטלפון המבצעי הנוסף לחוסיין, אשר הכווין את הנאשם כיצד לצלם את הגבול והיכן.",גזר דין
51,ME-22-03-40823-402,"כל זאת עשה הנאשם כשיש לו יסוד סביר לחשוד כי חוסיין הוא חבר בארגון חיזבאללה, קשור בו או פועל בשליחותו, באופן שיש בו כדי לסייע ולקדם פעילות של הארגון.",גזר דין
52,ME-22-03-40823-402,בתאריכים 26.10.2021 ו-27.10.2021 ביקש חוסיין מהנאשם להטעין עבורו שני כרטיסי סים ישראליים והנאשם עשה כן.,גזר דין
53,ME-22-03-40823-402,"הנאשם ביצע את האמור במסגרת הקשר ולשם מימושו, תוך שיש לו יסוד סביר לחשוד כי חוסיין הוא חבר בארגון כאמור לעיל ובאופן המסייע לפעילות הארגון וקידומה.",גזר דין
54,ME-22-03-40823-402,"בתאריך 23.11.2021 טסו סולטאן והנאשם לאיסטנבול שבטורקיה, בין היתר על מנת להיפגש עם חוסיין ולקדם את הקשר.",גזר דין
55,ME-22-03-40823-402,לשם כך העבירו לו מראש את פרטי הטיסה והשהות שלהם בטורקיה.,גזר דין
56,ME-22-03-40823-402,"בין התאריכים 25.11.2021 ל-30.11.2021 נפגשו השניים מספר פעמיים עם חוסיין, אליו התלווה אכרם, בבתי מלון שונים ובמסעדות שונות.",גזר דין
57,ME-22-03-40823-402,"בחלקה הראשון של הפגישה הראשונה בין חוסיין ואכרם לבין סולטאן והנאשם, אשר התקיימה בתאריך 25.11.2021, נכח רק סולטאן.",גזר דין
58,ME-22-03-40823-402,"בשלב זה חוסיין ואכרם פרסו בפניו את ה""תזה"" האיראנית.",גזר דין
59,ME-22-03-40823-402,"בהמשך לכך, הבין סולטאן כי חוסיין ואכרם חברים בארגון חיזבאללה, קשורים בו או פועלים בשליחותו.",גזר דין
60,ME-22-03-40823-402,"עוד במהלך פגישה זו, בשלב בו נכח רק סולטאן, ביקשו ממנו חוסיין ואכרם להבריח כלי נשק וסמים לישראל ולהעביר את כלי הנשק לידי פעילי חיזבאללה בישראל, על מנת שיעשו בהם שימוש כנגד אנשי כוחות הביטחון ואישי ציבור ב""יום פקודה"", כאשר יפרוץ עימות בין חיזבאללה, איראן וישראל.",גזר דין
61,ME-22-03-40823-402,חוסיין ואכרם אף ביקשו מסולטאן לאתר שותפים נוספים שיוכלו לסייע בנושא ההברחות.,גזר דין
62,ME-22-03-40823-402,"סולטאן השיב כי הוא מעוניין לבצע את הברחות הנשק והסמים, אולם זאת על מנת לסחור בהם ולא על מנת להעבירם לידי פעילי חיזבאללה אחרים בישראל.",גזר דין
63,ME-22-03-40823-402,"באותו מעמד חוסיין ואכרם הציעו לסולטאן לבצע חטיפה של אישיות ישראלית או חייל צה""ל לשם ביצוע עסקת חילופים ותמורת סכום כסף גדול, אולם סולטאן סירב לכך.",גזר דין
64,ME-22-03-40823-402,"כן ביקש חוסיין מסולטאן להעביר לו מידע על מקומות בישראל בהם יש לארגון החיזבאללה עניין, אולם לא פירט באילו מקומות מדובר.",גזר דין
65,ME-22-03-40823-402,"לאחר שהנאשם הצטרף לפגישה זו, סיפר סולטאן לנאשם כי חוסיין ואכרם הם פעילי חיזבאללה, ואמר לו לסרב ככל שחוסיין ואכרם יציעו לו להבריח כלי נשק עבור פעילי חיזבאללה בישראל או לבצע חטיפות עבור הארגון.",גזר דין
66,ME-22-03-40823-402,"במהלך הפגישה השנייה בין חוסיין, אכרם, סולטאן והנאשם, שוחחו הארבעה על הצורך במציאת פרצות בגבול בין לבנון לישראל, דרכן ניתן יהיה לבצע את ההברחות.",גזר דין
67,ME-22-03-40823-402,"סולטאן והנאשם קיימו את הפגישה הנ""ל כשיש להם יסוד סביר לחשוד כי חוסיין ואכרם חברים בארגון חזבאללה, קשורים בו או פועלים בשליחותו.",גזר דין
68,ME-22-03-40823-402,"במהלך הפגישה השלישית, שהתקיימה בחלקה ביחידות בין סולטאן לבין חוסיין ואכרם, ובשלב שבו נכח רק סולטאן, ביקשו חוסיין ואכרם מסולטאן להבריח אמצעי לחימה לישראל דרך גבול לבנון, לצורך העברתם לפעילי חיזבאללה, וסולטאן סירב לכך.",גזר דין
69,ME-22-03-40823-402,"בהמשך, הצטרף הנאשם לפגישה וסולטאן והנאשם קיימו אותה פגישה כשיש להם יסוד סביר לחשד כי חוסיין ואכרם חברים בארגון חיזבאללה, קשורים בו או פועלים בשליחותו.",גזר דין
70,ME-22-03-40823-402,"במהלך הפגישה הרביעית בין חוסיין, אכרם, סולטאן והנאשם, שוחחו הארבעה פעם נוספת על דרכים שונות להברחת נשק וסמים לישראל.",גזר דין
71,ME-22-03-40823-402,"עוד במהלך הפגישה הרביעית הציעו חוסיין ואכרם גם לנאשם לבצע הברחות נשק ""לאנשים שלהם"" בישראל וחוסיין הסביר כי הוא נהנה מחופש תנועה מלא בדרום לבנון.",גזר דין
72,ME-22-03-40823-402,"הנאשם הסכים לבצע את הברחות הנשק והסמים, אולם זאת על מנת לסחור בהם ולא על מנת להעבירם כאמור לעיל לידי אחרים בישראל.",גזר דין
73,ME-22-03-40823-402,"סולטאן והנאשם קיימו את הפגישה הרביעית כאמור כשיש להם יסוד סביר לחשד כי חוסיין ואכרם חברים בארגון חיזבאללה, קשורים בו או פועלים בשליחותו.",גזר דין
74,ME-22-03-40823-402,"זאת, כשיש להם יסוד סביר לחשד כי חוסיין הוא חבר בארגון חיזבאללה, קשור בו או פועל בשליחותו.",גזר דין
75,ME-22-03-40823-402,"בהמשך לאמור לעיל, לשם קידום הקשר ולבקשתו של חוסיין, נסעו סולטאן והנאשם ביום 19.12.2021 לאזור הגבול הסמוך ליישוב זרעית.",גזר דין
76,ME-22-03-40823-402,"זאת, לאחר שחוסיין שלח לסולטאן תמונות של נקודה מסוימת באזור, על מנת לבחון אם ניתן לבצע שם את ההברחות.",גזר דין
77,ME-22-03-40823-402,סולטאן והנאשם צילמו את המקום והעבירו לחוסיין את התמונות ואת התרשמותם מהמקום.,גזר דין
78,ME-22-03-40823-402,"כל זאת עשו השניים בצוותא חדא, כשיש להם יסוד סביר לחשד כי חוסיין הוא חבר בארגון חיזבאללה, קשור בו או פועל בשליחותו, ובאופן שיש בו כדי לסייע לפעילות הארגון או לקדמה.",גזר דין
79,ME-22-03-40823-402,"ביום 23.12.2021, במסגרת הקשר ולשם מימושו, ולאחר שביקש וקיבל מחברו נבהאן אל סאנע פרטים של תושב ירדני, העוסק בהברחות, העביר סולטאן לחוסיין את פרטיו, על מנת שיסייע להם בביצוע הברחות מלבנון לישראל דרך ירדן.",גזר דין
80,ME-22-03-40823-402,"כל זאת עשה כשיש לו יסוד סביר לחשד כי חוסיין הוא חבר בארגון חיזבאללה, קשור בו או פועל בשליחותו, ובאופן שיש בו כדי לסייע לפעילות הארגון או לקדמה.",גזר דין
81,ME-22-03-40823-402,"במהלך חודש ינואר 2022, במסגרת הקשר ולשם מימושו, ולאחר שהקשר הישיר בין הנאשם לבין חוסיין הופסק, שיתף סולטאן את סאמי בפרטי הקשר והציע לו להצטרף ולהיות חלק מהקשר בכך שיסייע בביצוע הברחות של סמים מלבנון לישראל.",גזר דין
82,ME-22-03-40823-402,"סולטאן הבהיר לסאמי כי תפקידו יהיה לאתר אדם נוסף שיבצע את ההברחה בפועל ויאסוף את הסמים, אשר יוברחו בנקודות שיאותרו על ידי סולטאן והנאשם, ולאחר מכן סאמי יסחור בהם, וסאמי הסכים לכך והצטרף לקשר.",גזר דין
83,ME-22-03-40823-402,"בהמשך לאמור, מסר סולטאן לסאמי את פרטי הקשר של חוסיין, וסאמי שוחח בעצמו עם חוסיין מספר פעמים ביודעו כי הוא תושב לבנון.",גזר דין
84,ME-22-03-40823-402,"כל זאת עשה סולטאן כשיש לו יסוד סביר לחשד כי חוסיין הוא חבר בארגון חיזבאללה, קשור בו או פועל בשליחותו, ובאופן שיש בו כדי לסייע לפעילות הארגון או לקדמה.",גזר דין
85,ME-22-03-40823-402,"בהמשך לאמור לעיל, לשם קידום הקשר ולבקשתו של חוסיין, נסעו סולטאן וסאמי ביום 3.2.2022 ברכבו של סולטאן לאזור הגבול בין ישראל ללבנון, סמוך ליישוב נטועה.",גזר דין
86,ME-22-03-40823-402,"זאת, לאחר שחוסיין שלח לסולטאן תמונות של נקודות באזור וביקש ממנו כי יבדוק אם ניתן לבצע דרכן את ההברחות.",גזר דין
87,ME-22-03-40823-402,"סולטאן וסאמי צילמו במקום מספר תמונות, בין היתר של מעביר מים העובר מתחת לגדר הגבול, ושלחו לחוסיין את התמונות באמצעות הטלפון המבצעי וכן דיווחו לו על התרשמותם מהמקום.",גזר דין
88,ME-22-03-40823-402,"כל זאת עשו סולטאן וסאמי בצוותא חדא, כשלסולטאן יש יסוד סביר לחשד כי חוסיין הוא חבר בארגון חיזבאללה, קשור בו או פועל בשליחותו, ובאופן שיש בו כדי לסייע לפעילות הארגון או לקדמה.",גזר דין
89,ME-22-03-40823-402,"במועד שאינו ידוע במדויק למאשימה לאחר האמור לעיל, במסגרת הקשר להברחת הסמים ולשם מימושו, פנה סאמי לחברו מוחסן שחאדה (להלן: ""מוחסן""), שיתף אותו בפרטי הקשר להברחת הסמים והציע לו להיות חלק מהקשר להברחת הסמים, ומוחסן הסכים.",גזר דין
90,ME-22-03-40823-402,ביום 11.2.2022 נעצר סולטאן בגין מעשיו המתוארים לעיל.,גזר דין
91,ME-22-03-40823-402,"לאחר מעצרו, במסגרת הקשר להברחת הסמים ולשם קידומו, המשיך סאמי להיות בקשר של שיחות טלפון והתכתבויות עם חוסיין.",גזר דין
92,ME-22-03-40823-402,"במסגרת השיחות וההתכתבויות האמורות עדכן סאמי את חוסיין אודות מעצרו של סולטאן, ובהמשך לכך עשה מעשים שונים למימוש הקשר.",גזר דין
93,ME-22-03-40823-402,"בהמשך לאמור ולשם מימוש הקשר להברחת הסמים, בחנו סאמי ומוחסן אפשרות לביצוע הברחה בקו דיווח 128 בגדר הגבול עם לבנון.",גזר דין
94,ME-22-03-40823-402,"סאמי עדכן את חוסיין על אודות האמור, אולם הקשר לא יצא לפועל נוכח מעצרו של סולטאן.",גזר דין
95,ME-22-03-40823-402,"בעובדות האישום השני נאמר כי במהלך חודש נובמבר 2021, במועד שאינו ידוע במדויק למאשימה, רכש הנאשם בלא רשות על פי דין תת-מקלע מדגם MP5 עם מחסנית תואמת ריקה תמורת סך 47,000 ש""ח.",גזר דין
96,ME-22-03-40823-402,"הנאשם החזיק את הנשק יחד עם מחסנית וחמישה כדורים תואמים בלא רשות על פי דין, כשהם מוחזקים בחלק מהזמן אצלו ובחלק מהזמן אצל אחר שהחזיק אותם עבורו.",גזר דין
97,ME-22-03-40823-402,"בתאריך 28.2.2022, במהלך חקירתו של הנאשם ולאחר מעצרו, נתפס הנשק עם המחסנית והכדורים על ידי אנשי המשטרה.",גזר דין
98,ME-22-03-40823-402,"זאת, לאחר שהנאשם מסר פרטים על מיקומו של הנשק.",גזר דין
99,ME-22-03-40823-402,"במסגרת ראיותיה לעונש הגישה המאשימה את תדפיס רישומו הפלילי של הנאשם (מע/1), ממנו עולה כי לחובתו שלוש הרשעות קודמות, שהאחרונה שבהן מלפני כעשור, משנת 2013.",גזר דין
100,ME-22-03-40823-402,"הרשעותיו קודמות של הנאשם הן בעבירות נשק, חבלה במזיד ברכב, הפרת הוראה חוקית ועוד כהנה.",גזר דין
101,ME-22-03-40823-402,מטעם ההגנה העידו שלושה עדי אופי.,גזר דין
102,ME-22-03-40823-402,"אביו של הנאשם, מר מוחמד שאמי, העיד כי הוא עובד כשכיר ובמקביל פתח עסק לפני שנים אחדות בו הוא עובד יחד עם הנאשם ושני ילדיו הצעירים.",גזר דין
103,ME-22-03-40823-402,"לדבריו, משפחתו שומרת חוק וכך גם הנאשם, אשר נגרר ככל הנראה אחרי סולטאן, המבוגר ממנו ביותר מעשרים שנים.",גזר דין
104,ME-22-03-40823-402,אבי הנאשם ביקש להקל עד כמה שניתן עם בנו.,גזר דין
105,ME-22-03-40823-402,האימאם שיח' חאלד מוסטפא ניג'ם העיד כי הוא ומשפחת הנאשם שכנים וכי הוא מכיר את הנאשם כאדם טוב.,גזר דין
106,ME-22-03-40823-402,"בנוסף, נאמר כי הנאשם עוזר למשפחות נזקקות כיוון שיש לו מקור הכנסה.",גזר דין
107,ME-22-03-40823-402,"העד הוסיף כי הוא מכיר את הנאשם ואת משפחתו, שהם נאמנים למדינת ישראל, וביקש להקל בעונשו, על מנת לאפשר שיקומו ולהקל על חזרתו לדרך הישר.",גזר דין
108,ME-22-03-40823-402,"מר האני כליב, קרוב משפחתו של הנאשם, העיד כי הוא פנסיונר ששירת בצה""ל 28 שנים.",גזר דין
109,ME-22-03-40823-402,"את הנאשם הוא מכיר מילדות כבחור טוב שהסתבך בצעירותו, אך לאחר שהשתחרר מהכלא עשתה המשפחה לשקמו והוא פתח עסק משגשג.",גזר דין
110,ME-22-03-40823-402,"העד הוסיף כי הנאשם עובד מהבוקר עד שעות הלילה המאוחרות, עוזר לנזקקים ומסייע בפרנסת המשפחה.",גזר דין
111,ME-22-03-40823-402,"לדבריו, המשפחה הייתה מופתעת ומאוכזבת מהסתבכותו, שכן זו לא דרכה ולא דרכם של צעירי המשפחה, שמרביתם המכרעת משרתת בכוחות הביטחון, בין אם במשטרה ובין אם בצבא.",גזר דין
112,ME-22-03-40823-402,"בטיעוניה לעונש הפנתה המאשימה לכך שבאישום הראשון פגע הנאשם בביטחון המדינה, נוכח הקשר שלו לארגון חיזבאללה, מתן שירותים לאותו ארגון, כאשר חיפש, איתר וצילם נקודות הברחה בגבול וכאשר נעשה הדבר בהכוונה של פעיל חיזבאללה.",גזר דין
113,ME-22-03-40823-402,"הנאשם שלח לאותו פעיל את התמונות, כאשר הקשר לייבא נשקים לישראל מהווה פגיעה בפני עצמו בביטחון המדינה ובשלום הציבור.",גזר דין
114,ME-22-03-40823-402,"ייבוא הסמים פוגע בחוסן החברתי, בבריאות הציבור ובביטחונו.",גזר דין
115,ME-22-03-40823-402,"לגבי האישום השני נאמר כי הנאשם החזיק תת-מקלע עם מחסנית תואמת וכדורים החל מחודש נובמבר 2021 ועד ליום 28.2.2022, אז הסגיר את הנשק במסגרת חקירתו.",גזר דין
116,ME-22-03-40823-402,"במעשיו מושא האישום השני פגע הנאשם בביטחון ובשלום הציבור, כאשר החזיק משך מספר חודשים נשק קטלני, שאילו היה נעשה בו שימוש היה מסב נזק עצום.",גזר דין
117,ME-22-03-40823-402,"בבחינת נסיבות ביצוע העבירות, הפנתה המאשימה לכך שמדובר במעשים מתוכננים לכל אורכם.",גזר דין
118,ME-22-03-40823-402,"התכנון באישום הראשון התבטא בהצטיידות בטלפונים מבצעיים, קשר עם פעילי חיזבאללה, שיחות רבות, איתור גורמים נוספים שיוכלו לסייע בהברחות, העברת פרטים של איש נוסף שיכול לסייע בהברחות מהנאשם לאותו פעיל חיזבאללה, צילום הגבול בארבעה מוקדים שונים ושליחת תמונות, פגישות עם אותו פעיל חיזבאללה בטורקיה, העברת סך 15,000$ לצורך מימוש הקשר והרצון להבריח נשקים גם דרך ירדן והטענת שני כרטיסי סים ישראליים עבור אותו פעיל.",גזר דין
119,ME-22-03-40823-402,עוד הוסיפה המאשימה כי התכנון ניכר גם באישום השני וכי חלקו של הנאשם משמעותי ביותר.,גזר דין
120,ME-22-03-40823-402,נכון הוא שמי שיזם את הקשר ואת ההיכרות עם אותו פעיל חיזבאללה הוא סולטאן ולא הנאשם.,גזר דין
121,ME-22-03-40823-402,"יחד עם זאת, לאחר כניסתו של הנאשם לתכנית ולקשר, הוא מהווה שותף מלא לתכנית ולמעשים שנועדו למימוש התכנית.",גזר דין
122,ME-22-03-40823-402,"למעשה, הוא מתנהל כשותף שווה לסולטאן.",גזר דין
123,ME-22-03-40823-402,המאשימה הוסיפה כי פוטנציאל הנזק הטמון במעשי הנאשם הוא גדול ביותר גם בהיבט סיכון חיי אזרחי המדינה.,גזר דין
124,ME-22-03-40823-402,"ב""כ המאשימה הפנה לגזר הדין שניתן ביום 13.9.2022 בעניינו של סאמי, אחד השותפים בפרשה.",גזר דין
125,ME-22-03-40823-402,"מדובר בשותפם של הנאשם ושל סולטאן לעבירת הקשר בלבד, שלא הורשע בעבירות נוספות.",גזר דין
126,ME-22-03-40823-402,הלה גויס על ידי סולטאן כשאינו מודע לכך שמדובר בפעיל חיזבאללה ולכן חלקו קטן משמעותית מחלקם של האחרים.,גזר דין
127,ME-22-03-40823-402,"לכן המאשימה גם לא ייחסה לו קשר לנשק, אלא רק לסמים ולהברחה.",גזר דין
128,ME-22-03-40823-402,"בית המשפט קבע לגביו מתחם שנע בין 10 ל-20 חודשי מאסר, תוך שהוא מציין כי בעבירות קשירת קשר צריך לבחון לשם מה נקשר הקשר.",גזר דין
129,ME-22-03-40823-402,"לכן, ברור כי בענייננו קשירת הקשר, שנועד לייבא סמים ונשק מחיזבאללה, היא חמורה בהרבה.",גזר דין
130,ME-22-03-40823-402,"המאשימה ביקשה לקבוע שני מתחמים נפרדים לגבי שני האישומים, ביניהם אין קשר ישיר.",גזר דין
131,ME-22-03-40823-402,"באשר לאישום הראשון, עתרה המאשימה לקבוע מתחם שנע בין 4 ל-7 שנות מאסר בפועל, ואילו בגין האישום השני ביקשה לקבוע מתחם שנע בין שנתיים ל-4 שנות מאסר.",גזר דין
132,ME-22-03-40823-402,"בהקשר זה הפנתה המאשימה למדיניות הענישה הנוהגת, הנלמדת מהפסיקה אותה הציגה בפניי.",גזר דין
133,ME-22-03-40823-402,"בתוך המתחמים, נוכח עברו הפלילי, הכולל הרשעה בעבירות נשק, גם אם מדובר בהרשעה מלפני שנים רבות, ולאחר שקלול הודאתו של הנאשם, ביקשה המאשימה לגזור את עונשו במחצית המתחם.",גזר דין
134,ME-22-03-40823-402,"זאת, תוך צבירת העונשים האחד לשני, כך שהנאשם לא ייצא נשכר מכך שהוא המשיך לבצע עבירות וייתן את הדין בגין כל אחת מהן.",גזר דין
135,ME-22-03-40823-402,"בנוסף, ביקשה המאשימה לגזור על הנאשם מאסר מותנה וקנס משמעותי, וכן להורות על חילוט הטלפון ששימש לקיום קשר עם פעיל חיזבאללה ולצילום הגבול.",גזר דין
136,ME-22-03-40823-402,"בפתח טיעוניו לעונש חלק ב""כ הנאשם על המתחמים שהתבקשו על ידי המאשימה.",גזר דין
137,ME-22-03-40823-402,"לדבריו, הפסיקה שהמאשימה עצמה הציגה בפני בית המשפט אינה תומכת במתחמי הענישה המופרזים להם עתרה.",גזר דין
138,ME-22-03-40823-402,"נאמר כי בסופו של יום, מדובר בנאשם יליד 1989, שמי שהוביל אותו והיה הרוח החיה בתיק מאחורי ביצוע העבירות הוא סולטאן, יליד 1966, אדם המבוגר ממנו ב-23 שנים.",גזר דין
139,ME-22-03-40823-402,"הסנגור הוסיף וטען כי הנאשם לא הוא זה שיזם את העבירות, שכן הוא לא היוזם של הטלפון המבצעי אותו קיבל מידי סולטאן, אם כי אין חולק כי בשלב מסוים נטל הנאשם חלק מעשי בביצוע העבירות.",גזר דין
140,ME-22-03-40823-402,"בכל מקרה, סבור ב""כ הנאשם כי יש הבדל של ממש בכל היבטי החומרה עד הנסיעה לטורקיה, לבין היבטי החומרה לאחר אותה נסיעה.",גזר דין
141,ME-22-03-40823-402,"לא בכדי, לא הודה הנאשם בסעיף 7 לכתב האישום ובסיפא של סעיף 14 שבו, המלמדים על החומרה היתרה בקשר עם אותם אנשים, והמאשימה לא ביקשה להוכיח אותן עובדות.",גזר דין
142,ME-22-03-40823-402,"בסופו של יום, ב-5.1.2022, וזה גם מוסכם על המאשימה, הפסיק הנאשם מיוזמתו את הקשר עם חוסיין.",גזר דין
143,ME-22-03-40823-402,"לכן, ומשום שהנאשם הוציא את עצמו מהקשר, בעוד סולטאן רצה להמשיך ולבצע את זממו, הכניס סולטאן את סאמי לתמונה.",גזר דין
144,ME-22-03-40823-402,"סאמי, שהוא בן גילו של סולטאן, המשיך בביצוע המעשים ודיווח לחוסיין על מעצרו של סולטאן, והמשיך לנסות לקדם את הקשר גם לאחר מעצרו של סולטאן.",גזר דין
145,ME-22-03-40823-402,"הסנגור הוסיף כי אמנם לא מדובר בחרטה המצילה מהעמדה לדין, אך בסופו של יום הבין הנאשם, אם כי באיחור, שהקשר עם האנשים האלה הוא לא קשר נכון והוא הפסיק אותו מיוזמתו בתחילת חודש ינואר.",גזר דין
146,ME-22-03-40823-402,"הסנגור הדגיש כי הנאשם נעצר למעלה מחודש לאחר שהקשר בינו לבין חוסיין פסק, כאשר בזמן זה סולטאן וסאמי מנסים בכוחות עצמם, ללא קשר אליו, להמשיך ולקדם את הקשר.",גזר דין
147,ME-22-03-40823-402,התנתקותו של הנאשם מהקשר בחודש ינואר מלמדת על כך שהלה הבין את חומרת מעשיו והחליט שאינו רוצה להיות חלק מהאופרציה הזו.,גזר דין
148,ME-22-03-40823-402,"לדעת הסנגור, מדובר בנתון משמעותי בקביעת מתחם העונש ההולם ובגזירת העונש.",גזר דין
149,ME-22-03-40823-402,"באשר לאישום השני, טען הסנגור כי למאשימה לא היה כל מידע על אודות הנשק, והנאשם לא היה חייב לסבך את עצמו בעבירה נוספת.",גזר דין
150,ME-22-03-40823-402,"אלא שלאחר שהסבירו לו כי הוא צריך לנקות את לבו ואת מצפונו, הוא החליט על דעת עצמו, מבלי שהובטח לו דבר, להסגיר את הנשק.",גזר דין
151,ME-22-03-40823-402,"ב""כ הנאשם טען עוד כי מתחילת הקשר לא הייתה לנאשם הסכמה או כוונה מפורשת לפגוע בביטחון המדינה.",גזר דין
152,ME-22-03-40823-402,החשד והידיעה שבאו ככל שהקשר התפתח הם אלו שהובילו להרשעתו במגע עם סוכן חוץ ולאו דווקא הידיעה הברורה.,גזר דין
153,ME-22-03-40823-402,כך גם מנוסח כתב האישום ביחס לאירועים עד לנסיעה לטורקיה.,גזר דין
154,ME-22-03-40823-402,"ב""כ הנאשם הוסיף כי לאחר הנסיעה לטורקיה הייתה עוד נסיעה אחת לגבול, שטוב היה אלמלא נעשתה.",גזר דין
155,ME-22-03-40823-402,"באשר לפסיקה ביחס לעבירה של מגע עם סוכן חוץ, טען ב""כ הנאשם כי מדובר בפסיקה מגוונת, התלויה בטיב המידע וטיב החומר שהועבר לסוכן חוץ.",גזר דין
156,ME-22-03-40823-402,"בענייננו, לא צולמו בסיסים צבאיים או כלי רכב צבאיים או דברים סודיים.",גזר דין
157,ME-22-03-40823-402,מה שצולם בסופו של דבר יכול כל אחד לראות היום ב-Google Earth.,גזר דין
158,ME-22-03-40823-402,"אף הפגיעה הפוטנציאלית שניתן לשער שיכול ונגרמה כתוצאה משליחת התמונות, היא מוגבלת ולא ברמה גבוהה, כפי הפגיעה הנגרמת על ידי העברת מידע על כיפת ברזל, על בסיסים צבאיים ותנועות של צה""ל בזמן לחימה, למשל.",גזר דין
159,ME-22-03-40823-402,"ב""כ הנאשם הסכים כי יש מקום לקביעת שני מתחמים שונים, אך הוסיף כי בסופו של דבר יש מקום לגזור עונש כולל שיאזן את לקיחת האחריות מצד הנאשם על מעשיו בהזדמנות הראשונה, את התיקון המשמעותי שנעשה בכתב האישום ביחס לטיב הידיעה לפני הנסיעה לטורקיה ואחריה, ואת החלקים הרבים בכתב האישום שגם אם הנאשם ידע עליהם, הרי שהם לא נעשו על ידו.",גזר דין
160,ME-22-03-40823-402,"בסופו של דבר, ביקש הסנגור לקבוע מתחם כולל לאישום הראשון, שנע בין 18 עד 36 חודשי מאסר, המתיישב עם הפסיקה שהציגה המאשימה וכן עם הפסיקה אליה הוא הפנה את בית המשפט.",גזר דין
161,ME-22-03-40823-402,"לגבי האישום השני, ביקשה ההגנה לקחת בחשבון את העובדה שהנאשם לא עשה עסקה עם המדינה בתמורה להחזרת הנשק.",גזר דין
162,ME-22-03-40823-402,"לשיטתה, ענישת המינימום שנקבעה בתיקון לחוק אינה חייבת כולה להיות בפועל, ולכן יש לגזור את עונשו של הנאשם בגין אישום זה בהתאם לפסיקה שהוצגה.",גזר דין
163,ME-22-03-40823-402,בהתייחס לעברו הפלילי של הנאשם נאמר כי זה התיישן ועל כן יש לגזור את עונשו בתחתית כל מתחם שבית המשפט יקבע.,גזר דין
164,ME-22-03-40823-402,דברו האחרון של הנאשם,גזר דין
165,ME-22-03-40823-402,"בדברו האחרון הביע הנאשם צער על מעשיו, והדגיש כי נטל אחריות והחזיר את הנשק על מנת לנקות את מצפונו ולהראות כי אינו שייך למעשים מסוג זה.",גזר דין
166,ME-22-03-40823-402,"הנאשם הוסיף כי הוא מבין את הסיכון שגרם במעשיו ולכן הפסיק את הקשר לחלוטין בחודש ינואר מיוזמתו, התרחק מאותם אנשים והודיע לסולטאן כי אינו רוצה כל קשר עמם.",גזר דין
167,ME-22-03-40823-402,קביעת מתחם העונש ההולם,גזר דין
168,ME-22-03-40823-402,"בבואו לגזור את עונשו של נאשם, על בית המשפט לפעול בהתאם לעיקרון ההלימה.",גזר דין
169,ME-22-03-40823-402,"עיקרון זה מחייב קיומו של יחס הולם בין חומרת העבירה בנסיבותיה ומידת אשמו של הנאשם, לבין סוג ומידת העונש המוטל עליו.",גזר דין
170,ME-22-03-40823-402,"בקביעת מתחם העונש ההולם נדרש בית המשפט להתחשב בערכים החברתיים המוגנים שנפגעו כתוצאה מביצוע העבירה, במידת הפגיעה בהם, במדיניות הענישה הנוהגת ובכלל הנסיבות הקשורות בביצוע העבירה, כמפורט בסעיף 40ט לחוק העונשין.",גזר דין
171,ME-22-03-40823-402,"אין חולק כי שני האישומים בתיק זה מקימים אירועים עברייניים נפרדים, המחייבים קביעת מתחמי ענישה נפרדים ונבדלים זה מזה.",גזר דין
172,ME-22-03-40823-402,"לפיכך, יש בדעתי לקבוע מתחמי ענישה נפרדים לכל אחד מהאישומים ולאחר מכן לגזור עונש כולל לשניהם, בהתאם לסעיף 40יג(ב) לחוק העונשין.",גזר דין
173,ME-22-03-40823-402,"העבירות בהן הורשע הנאשם הן חמורות, מסוכנות ביותר ומחייבות ענישה משמעותית.",גזר דין
174,ME-22-03-40823-402,מעובדות כתב האישום עולה כי הנאשם גויס על ידי סולטאן לצורך ביצוע הברחות של סמים וכלי נשק שונים מלבנון לישראל כבר בחודש יוני 2021.,גזר דין
175,ME-22-03-40823-402,"באותו שלב דובר על הברחות שתעשנה באחת משתי דרכים: האחת במישרין דרך גבול לבנון, והשנייה מלבנון לסוריה, מסוריה לירדן ומירדן לישראל.",גזר דין
176,ME-22-03-40823-402,"זמן קצר לאחר שהביע הנאשם הסכמתו להיות חלק מהקשר, הוא קיבל מידי סולטאן את הטלפון המבצעי והחל לשוחח במישרין עם חוסיין בנוגע להברחות במספר רב של הזדמנויות, הן דרך אפליקציית ""טלגרם"" והן באמצעות טלפון מבצעי נוסף, אותו השמיש במיוחד לצורך כך.",גזר דין
177,ME-22-03-40823-402,"עוד עולה מעובדות כתב האישום כי חשדו של הנאשם לגבי כך שחוסיין פועל בשליחותו של ארגון חיזבאללה התעורר בחודש יולי 2021, כחודש לאחר שהנאשם גויס על ידי סולטאן.",גזר דין
178,ME-22-03-40823-402,"זאת, לאחר שחוסיין אמר לנאשם באחת השיחות בין השניים כי יש לו גישה חופשית לכל קו הגבול בין לבנון לישראל.",גזר דין
179,ME-22-03-40823-402,"על אף חשד זה, לא נמלך הנאשם בדעתו ולא נסוג מתכניתו העבריינית.",גזר דין
180,ME-22-03-40823-402,במטרה לקדם תכנית זו בחנו סולטאן והנאשם בחודש יולי 2021 את האפשרות לבצע את ההברחות לישראל גם דרך גבול ירדן.,גזר דין
181,ME-22-03-40823-402,"לשם כך יצר הנאשם לבדו קשר עם תושב הרשות הפלסטינאית, שהתבקש לעזור באיתור תושב ירדן שיש ביכולתו לסייע בהברחות של סמים ונשק מלבנון לישראל דרך סוריה וירדן.",גזר דין
182,ME-22-03-40823-402,"תושב הרשות מסר לנאשם את פרטיו של תושב ירדן כאמור, והנאשם עדכן את סולטאן והעביר את פרטיו של אותו תושב ירדן לחוסיין.",גזר דין
183,ME-22-03-40823-402,"בשלב זה עשה הנאשם את המעשים כשיש לו יסוד סביר לחשוד כי חוסיין הוא חבר בארגון חיזבאללה, קשור בו או פעיל בשליחותו, ובאופן שיש בו כדי לסייע לפעילות הארגון או לקדמה.",גזר דין
184,ME-22-03-40823-402,"בהמשך לכך ובמטרה לייבא בלא רשות על פי דין חמישה אקדחים מלבנון, העבירו סולטאן והנאשם לחוסיין באמצעות הנאשם סכום של 15,000$.",גזר דין
185,ME-22-03-40823-402,"זאת ועוד, במסגרת הקשר ולשם מימושו, נסע הנאשם יחד עם אחר בשלושה מועדים שונים בחודשים ספטמבר ואוקטובר 2021 אל אזור הגבול בין ישראל ללבנון על מנת לבחון את האפשרות לבצע את ההברחות.",גזר דין
186,ME-22-03-40823-402,"הנאשם צילם את המקום, לרבות את עמדת האו""ם הסמוכה לגדר הגבול, והעביר את התמונות לחוסיין.",גזר דין
187,ME-22-03-40823-402,"גם מעשיו אלו של הנאשם נעשו כאשר יש לו יסוד סביר לחשוד כי חוסיין הוא חבר בארגון חיזבאללה ופועל בשליחותו, ובאופן שיש בו כדי לסייע לפעילות הארגון.",גזר דין
188,ME-22-03-40823-402,בשני מועדים שונים במהלך חודש אוקטובר 2021 הטעין הנאשם לבקשת חוסיין שני כרטיסי סים ישראליים.,גזר דין
189,ME-22-03-40823-402,"ביום 23.11.2021 טסו סולטאן והנאשם לאיסטנבול שבטורקיה, בין היתר על מנת להיפגש עם חוסיין ולקדם את הקשר.",גזר דין
190,ME-22-03-40823-402,בין התאריכים 25.11.2021- 30.11.2021 נפגשו סולטאן והנאשם מספר פעמים עם חוסיין.,גזר דין
191,ME-22-03-40823-402,"במהלך נסיעה זו, ולאחר שחוסיין ואכרם ביקשו מסולטאן להבריח כלי נשק לידי פעילי חיזבאללה בישראל כדי שאלה יעשו בו שימוש כנגד כוחות  הביטחון ואישי ציבור ב""יום פקודה"", כאשר יפרוץ עימות בין חיזבאללה, איראן וישראל, ולאחר שהציעו לו לבצע חטיפה של אישיות ישראלית או חייל צה""ל לשם ביצוע עסקת חילופים תמורת סכום כסף גדול, היה ברור לסולטאן כי מדובר בפעילי חיזבאללה הפועלים לגייסו לפעילות הארגון.",גזר דין
192,ME-22-03-40823-402,"סולטאן שיתף את הנאשם בכך שחוסיין ואכרם הם פעילי חיזבאללה, תוך שהנחה אותו כי במידה והשניים יציעו לו להבריח כלי נשק שונים עבור פעילי חיזבאללה בישראל או לבצע חטיפות, עליו לסרב לכך.",גזר דין
193,ME-22-03-40823-402,"אין ספק כי בשלב זה ידע הנאשם בוודאות כי תכניתם של חוסיין ואכרם אינה מתמצה בהברחת סמים וכלי נשק לצורך עסקאות ועשיית רווחים קלים, אלא נועדה לקדם אינטרסים של ארגון חיזבאללה, לרבות פעולות טרור אותן ביקש להוציא אל הפועל בשטחי מדינת ישראל.",גזר דין
194,ME-22-03-40823-402,"על אף זאת, המשיך הנאשם לפגוש את חוסיין ואכרם יחד עם סולטאן ולבחון עמם דרכים שונות להברחת נשק וסמים לישראל.",גזר דין
195,ME-22-03-40823-402,גם לאחר ששבו הנאשם וסולטאן לישראל בתאריך 30.11.2021 המשיכו השניים להיות בקשר בדרך של של שיחות טלפון והתכתבויות רבות עם חוסיין.,גזר דין
196,ME-22-03-40823-402,"לשם קידום הקשר, ולבקשתו של חוסיין, נסעו סולטאן והנאשם ביום 19.12.2021 לאזור הגבול סמוך ליישוב זרעית, וזאת לאחר שחוסיין שלח לסולטאן תמונות של נקודה מסוימת באזור על מנת לבחון אם ניתן לבצע שם את ההברחות.",גזר דין
198,ME-22-03-40823-402,"עובדות האישום השני אף הן חמורות, שכן עולה מהן כי הנאשם רכש בחודש נובמבר 2021 תת-מקלע מדגם MP5 תמורת סך של 47,000 ש""ח, והחזיק בנשק יחד עם מחסנית וחמישה כדורים תואמים, בלא רשות על פי דין, עד ליום 28.2.2022.",גזר דין
199,ME-22-03-40823-402,"במעשיו המתוארים לעיל בשני האישומים, פגע הנאשם בערכים מוגנים חשובים ביותר שהם ביטחון המדינה, שלומם של אזרחיה וזכותם לחיות בשלום ובבטחה.",גזר דין
200,ME-22-03-40823-402,"אין בידי לקבל את הטענה כי הנאשם נגרר אחר סולטאן, שהיה הרוח החיה מאחורי המזימה העבריינית שנרקמה.",גזר דין
201,ME-22-03-40823-402,"מעובדות כתב האישום עולה כי הנאשם גויס אמנם לקידום הקשר על ידי סולטאן, אך משלב שנכנס לתמונה, הפך לשותף מלא, פעיל ויוזם.",גזר דין
202,ME-22-03-40823-402,"כך למשל, יצירת הקשר עם תושב הרשות הפלסטינאית שנתבקש לעזור באיתור תושב ירדן שיש ביכולתו לסייע בהברחה של סמים ונשק, נעשתה על ידי הנאשם לבדו.",גזר דין
203,ME-22-03-40823-402,"בהמשך, הנאשם הוא זה שעדכן את סולטאן בדבר והעביר את פרטיו של אותו תושב ירדני לחוסיין.",גזר דין
204,ME-22-03-40823-402,כך גם אין בידי לקבל את הטענה כי יש משמעות לפערי הגילאים בין הנאשם לסולטאן.,גזר דין
205,ME-22-03-40823-402,במועד הרלוונטי לכתב האישום היה הנאשם כבן 32.,גזר דין
206,ME-22-03-40823-402,"לא מדובר בנער צעיר, הנתון להשפעה בקלות על ידי מי שמבוגר ממנו בשנים רבות.",גזר דין
207,ME-22-03-40823-402,הנאשם היה כבר בוגר ואמור היה להבין את השלכות מעשיו החמורים.,גזר דין
208,ME-22-03-40823-402,"בנוסף, אני דוחה את טענת ההגנה, לפיה הצילומים שהועברו על ידי הנאשם היו חסרי משמעות וכי מדובר בסך הכל בצילומים שניתן היה להשיגם באמצעות הפלטפורמה של Google Earth.",גזר דין
209,ME-22-03-40823-402,"הדעת נותנת כי אילו כך היה הדבר, לא היה חוסיין מבקש מהנאשם ואחרים לטרוח ולהגיע לאזור הגבול על מנת לצלם אתרים ונקודות דרכם ניתן יהא לבצע את ההברחות שתוכננו.",גזר דין
210,ME-22-03-40823-402,"במסגרת הנסיבות הקשורות בביצוע העבירות, הבאתי בחשבון את התכנון המפורט שהיה כרוך בהן.",גזר דין
211,ME-22-03-40823-402,"מדובר במי שלאורך חודשים רבים ניהל קשר עם סוכן חוץ ורקם עמו קשרים לביצוע מעשים עברייניים, הכוללים הברחת סמים וכלי נשק מלבנון לישראל.",גזר דין
212,ME-22-03-40823-402,"אותו תכנון, שכלל שיחות רבות בין הנאשם לבין חוסיין בשני טלפונים מבצעיים, היה ממוקד ובמסגרתו נבחנו מספר נקודות שיכולות לשמש להברחת הסמים והנשק.",גזר דין
213,ME-22-03-40823-402,"במהלך כל אותם חודשים לא חזר בו הנאשם ולא נסוג מתכניתו העבריינית, אלא המשיך לקדמה על מנת לממשה ולהוציאה אל הפועל.",גזר דין
214,ME-22-03-40823-402,"אין צורך להכביר מילים לגבי חומרת המעשים בהם הורשע הנאשם, בהם טמון פוטנציאל עצום לפגיעה בביטחונה של המדינה ושל אזרחיה.",גזר דין
215,ME-22-03-40823-402,אני נכון לקבל את טענת הסנגור כי העובדה שהנאשם ראה לסגת מהתכנית העבריינית ולחדול ממגעיו עם חוסיין נזקפת לזכותו.,גזר דין
216,ME-22-03-40823-402,נתתי גם דעתי לכך שהנאשם סרב להצעת חוסין ואכרם להעביר את הנשק לידי פעילי חיזבאללה בישראל.,גזר דין
217,ME-22-03-40823-402,"הנאשם  הסכים אמנם לבצע את הברחות הנשק והסמים, אולם זאת על מנת לסחור בהם ולא על מנת להעבירם כאמור לידי אחרים בישראל.",גזר דין
218,ME-22-03-40823-402,"יחד עם זאת, אין בעובדה זו, המקהה מעט מחומרת מעשיו של הנאשם במישור הבטחוני, כדי להקהות מחומרת מעשיו הפליליים שנמשכו על פני חודשים רבים.",גזר דין
219,ME-22-03-40823-402,"ביחס לאישום השני, מקובלת עליי טענת ההגנה לפיה יש לזקוף לזכותו של הנאשם את העובדה שהנשק מושא אישום זה נתפס על ידי המשטרה לאחר שהנאשם מסר פרטים על אודות מיקומו.",גזר דין
220,ME-22-03-40823-402,"לאחר שבחנתי את הערכים המוגנים שנפגעו כתוצאה מביצוע העבירות מושא שני האישומים, את נסיבות ביצוען ואת מדינית הענישה הנוהגת במקרים דומים, אני קובע כי מתחם העונש ההולם את נסיבות האישום הראשון נע בין 30 ל- 60 חודשי מאסר בפועל.",גזר דין
221,ME-22-03-40823-402,לגבי האישום השני מתחם העונש ההולם נע בין 18 – 36 חודשי מאסר לריצוי בפועל.,גזר דין
222,ME-22-03-40823-402,גזירת העונש בתוך מתחמי הענישה,גזר דין
223,ME-22-03-40823-402,"בבואי לגזור את עונשו של הנאשם בתוך מתחמי הענישה שנקבעו לעיל הבאת בחשבון את הודאתו במיוחס לו בשלב מוקדם של ההליך, עוד בטרם החלה שמיעת הראיות בתיק.",גזר דין
224,ME-22-03-40823-402,הודאה זו מגלמת בחובה נטילת אחריות מצדו של הנאשם על מעשיו ובנוסף היא הביאה לחסכון בזמן שיפוטי יקר.,גזר דין
225,ME-22-03-40823-402,ביחס לאישום השני הבאתי בחשבון את העובדה כי הנאשם הוא זה שגילה למשטרה את מקום הימצאם של הנשק והתחמושת והביא לתפיסתם על ידי המשטרה.,גזר דין
226,ME-22-03-40823-402,נתתי דעתי לעובדה כי לא מדובר בנאשם נעדר כל עבר פלילי וכי בעברו הרשעה בעבירת נשק.,גזר דין
227,ME-22-03-40823-402,"יחד עם זאת, מדובר בהרשעות מלפני שנים רבות שכולן התיישנו, כאשר הרשעתו האחרונה של הנאשם הנה מלפני כעשור.",גזר דין
228,ME-22-03-40823-402,"משכך, ברי כי לא מדובר בעבר מכביד שיש בו כדי להוביל להחמרה בגזירת העונש בתוך המתחם.",גזר דין
229,ME-22-03-40823-402,"לבסוף, נתתי דעתי לנסיבותיו האישיות והמשפחתיות של הנאשם, כפי שהובאו מפי העדים שהעידו בפניי במסגרת ראיות ההגנה לעונש.",גזר דין
230,ME-22-03-40823-402,על יסוד מקבץ האמור אני גוזר על הנאשם את העונשים הבאים:,גזר דין
231,ME-22-03-40823-402,42 חודשי מאסר לריצוי בפועל בניכוי ימי מעצרו מיום 11.2.2022 ועד היום.,גזר דין
232,ME-22-03-40823-402,10 חודשי מאסר על תנאי לבל יעבור משך שלוש שנים אחת העבירות בהן הורשע באישום הראשון או כל עבירת נשק מסוג פשע ויורשע בגין אחת מהן.,גזר דין
233,ME-22-03-40823-402,"קנס בסך 15,000 ₪ שישולם עד ליום 1.3.2023 או חודשיים מאסר תמורתו.",גזר דין
234,ME-22-03-40823-402,זכות ערעור לבית המשפט העליון תוך 45 ימים.,גזר דין
235,ME-22-03-40823-402,"54678313ניתן היום, כ""ג טבת תשפ""ג, 16 ינואר 2023, במעמד הנוכחים.",גזר דין
