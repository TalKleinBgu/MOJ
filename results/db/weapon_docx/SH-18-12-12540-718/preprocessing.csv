,verdict,text,part
0,SH-18-12-12540-718,בעניין:	מדינת ישראל – פרקליטות מחוז מרכז (פלילי)		המאשימה,כבוד השופט  אביב שרון
1,SH-18-12-12540-718,"חוק העונשין, תשל""ז-1977: סע'  144(א)","	ע""י ב""כ עו""ד ראפת נאשף ואחמד עיראקי"
2,SH-18-12-12540-718,"הנאשם, יליד 1962, הורשע על פי הודאתו, ובמסגרת הסדר טיעון, בעבירה של החזקת נשק, אביזר ותחמושת לנשק, בניגוד לסעיף 144(א) רישא וסיפא לחוק העושין, תשל""ז-1977.",גזר דין
3,SH-18-12-12540-718,"על פי עובדות כתב האישום המתוקן, ביום 2.12.18 בשעה 03:30, במסגרת פעילות משטרתית הגיעו שוטרים לביתו של הנאשם בטירה.",גזר דין
4,SH-18-12-12540-718,"מששמע הנאשם כי כוחות המשטרה הגיעו לביתו, ניסה הנאשם לצאת דרך חלון אחורי בקומה הראשונה של הבית, בעודות אוחז בכלי הנשק כשהם עטופים וזאת בנסיון להסתירם.",גזר דין
5,SH-18-12-12540-718,"או אז הבחין בשוטר שעמד בחלקו האחורי של הבית ומיד נכנס לתוך הבית והחל לרוץ לעבר דלת הכניסה, עד שנעצר על ידי השוטרים.",גזר דין
6,SH-18-12-12540-718,במסגרת הסדר הטיעון הוסכם שהנאשם יישלח לשרות המבחן לצורך קבלת תסקיר בעניינו.,גזר דין
7,SH-18-12-12540-718,"עוד הוסכם שהמאשימה תטען לעונש מאסר של 24 חודשים במתחם הנע בין 24 ל-48 חודשי מאסר, לצד מאסר על תנאי וקנס.",גזר דין
8,SH-18-12-12540-718,ההגנה חופשית בטיעוניה.,גזר דין
9,SH-18-12-12540-718,"מתסקיר שרות המבחן מיום 1.2.21 עולה שמדובר בנאשם כבן 59, נשוי ואב לילדים בני 32 ו-30.",תסקיר שרות המבחן
10,SH-18-12-12540-718,"עובד כעצמאי בתחום הבנין ובעלים של עסק ""אטלס-עבודות בגובה"" להשכרת פיגומים חשמליים ואחזקת בניינים.",תסקיר שרות המבחן
11,SH-18-12-12540-718,"הנאשם מטופל בתחליף סם מסוג ""סבוטקס"" מזה שנים רבות על רקע התמכרות רבת שנים לסמים.",תסקיר שרות המבחן
12,SH-18-12-12540-718,"בגיל 15 חבר לחברה שולית, התמכר לסמים וביצע עבירות סמים ורכוש.",תסקיר שרות המבחן
13,SH-18-12-12540-718,"לאחר שחרורו ממאסרו האחרון, בשנת 2002, השתקם, נגמל מסמים והחל עובד בעסקי אחיו.",תסקיר שרות המבחן
14,SH-18-12-12540-718,משנת 2006 עובד כעצמאי בתחום הבנין.,תסקיר שרות המבחן
15,SH-18-12-12540-718,הנאשם הדגיש השתתפותו בפעילות התנדבותית בעיר מגוריו למען שיפור הסביבה.,תסקיר שרות המבחן
16,SH-18-12-12540-718,"לחובת הנאשם 11 הרשעות קודמות, בין השנים 2016-1981, אשר רובן התיישנו.",תסקיר שרות המבחן
17,SH-18-12-12540-718,"הוא ריצה מספר מאסרים בפועל בגין עבירות סמים, רכוש ואלימות.",תסקיר שרות המבחן
18,SH-18-12-12540-718,"לא פתוחים כנגדו תיקי מב""ד.",תסקיר שרות המבחן
19,SH-18-12-12540-718,ממאסרו האחרון שוחרר בשנת 2002 במסגרתו עבר גמילה מסמים.,תסקיר שרות המבחן
20,SH-18-12-12540-718,בהתייחס לעבירה נשוא הדיון קיבל הנאשם אחריות לביצועה.,תסקיר שרות המבחן
21,SH-18-12-12540-718,"הוא הסביר שאכן החזיק בשני כלי נשק ""ישנים"", אותם לקח בעת השתתפותו במשימת ניקוי חלקת אדמה המיועדת למשחקייה לילדי העיר.",תסקיר שרות המבחן
22,SH-18-12-12540-718,"שיתף בהתלבטותו, חוסר אונים ולחץ אותה עת, כשמחד לא רצה להשאיר את התיק במקום ומצד שני היסס לפנות למשטרה או לערב אחרים בשל עברו הפלילי.",תסקיר שרות המבחן
23,SH-18-12-12540-718,הוא שקל להתייעץ עם עורך-דין אך לא הספיק בשל הגעת המשטרה לערוך חיפוש בביתו לאחר כיומיים.,תסקיר שרות המבחן
24,SH-18-12-12540-718,"הנאשם מודע לחומרת העבירה ולכך שהתנהג באופן לא אחראי וכי עמדו בפניו אלטרנטיבות להתנהגות בוגרת ואחראית, וכי עליו לשאת בתוצאות התנהגותו הבעייתית.",תסקיר שרות המבחן
25,SH-18-12-12540-718,"הנאשם התקשה להסביר את המניעים הרגשיים שעמדו ברקע להתנהגותו הבעייתית ולתת את הדעת אודות בחירתו להחזיק כלי נשק בביתו, תוך שלילת נזקקות טיפולית במסגרת שרות המבחן.",תסקיר שרות המבחן
26,SH-18-12-12540-718,"בגין מעורבותו בעבירה שהה הנאשם במעצר כחודש וחצי, לאחר מכן שהה במעצר בית באיזוק אלקטרוני ובהמשך, במאי 2019, הוקלו התנאים המגבילים והתאפשרה יציאתו לעבודה.",תסקיר שרות המבחן
27,SH-18-12-12540-718,"בהמשך, הוסרו התנאים המגבילים.",תסקיר שרות המבחן
28,SH-18-12-12540-718,בתקופת פיקוח המעצר הנאשם הגיע לכל המפגשים הפרטניים כנדרש ועמד בתנאים.,תסקיר שרות המבחן
29,SH-18-12-12540-718,לא נרשמו לו הפרות ולא נפתחו תיקים חדשים.,תסקיר שרות המבחן
30,SH-18-12-12540-718,שרות המבחן ציין כי הוא מבין את התנהגותו הבעייתית על רקע דפוסי חשיבה בעייתיים שאימץ על רקע ניהול אורח חיים עברייני בעבר.,תסקיר שרות המבחן
31,SH-18-12-12540-718,"בהערכת הסיכון נלקחו בחשבון אופי העבירה וחומרתה, רקע של מעורבות פלילית לצד רקע של שימוש בחומרים ממכרים, אשר נותנים לגיטימציה לשימוש באלימות במצבים מסויימים, קושי בקבלת סמכות ורקע של קשיי הסתגלות.",תסקיר שרות המבחן
32,SH-18-12-12540-718,"מאידך, התנהלות יציבה ותקינה בשנים האחרונות, היעדר כוונה לשימוש בנשק או לפגיעה באחר, גילוי מודעות לחומרת העבירה ולסיכון שבה והבעת צער וחרטה בגין ההתנהלות הבעייתית.",תסקיר שרות המבחן
33,SH-18-12-12540-718,"בשקלול הנתונים, העריך שרות המבחן כי קיימת רמת סיכון להישנות התנהגות אלימה מצדו של הנאשם וכי אין באפשרותו לשלול סיכון להישנות התנהגות עוברת חוק בעתיד.",תסקיר שרות המבחן
34,SH-18-12-12540-718,"כגורמי סיכוי לשיקום, לקח שרות המבחן הפסקת השימוש בסמים, רגיעה במעורבותו של הנאשם עם החוק, תפקוד תעסוקתי יציב בעשור האחרון, גילוי מחוייבות למשפחה ודאגה לילדים, קבלת אחריות על ביצוע העבירה והתחברותו למחירים שעתיד לשלם ונכונותו לשאת בתוצאות התנהגותו.",תסקיר שרות המבחן
35,SH-18-12-12540-718,לאחר שלילת נזקקות טיפולית והיעדר מוטיבציה לקשר טיפולי לא נוצר פתח להמשך מעורבות של שרות המבחן.,תסקיר שרות המבחן
36,SH-18-12-12540-718,"יחד עם זאת, בית המשפט התבקש לקחת בחשבון הפרמטרים המנויים לעיל בעת גזירת הדין.",תסקיר שרות המבחן
37,SH-18-12-12540-718,עובר לטיעונים לעונש שמעתי את אשת הנאשם כעדת אופי.,תסקיר שרות המבחן
38,SH-18-12-12540-718,"היא סיפרה שהיא והנאשם נשואים מזה 30 שנים ולהם ילדים, אחד מהם רופא, ונכדים.",תסקיר שרות המבחן
39,SH-18-12-12540-718,"לדבריה, בצעירותו נפל הנאשם לסמים והיה נרקומן.",תסקיר שרות המבחן
40,SH-18-12-12540-718,"הוא עבר נסיונות גמילה ומעצרים, האחרון בהם בשנת 2000.",תסקיר שרות המבחן
41,SH-18-12-12540-718,לאחר שהשתקם הפך למופת ודוגמא בעיר טירה.,תסקיר שרות המבחן
42,SH-18-12-12540-718,הוא מייעץ לאנשים ואף בנה גינה ציבורית לרווחת הכלל.,תסקיר שרות המבחן
43,SH-18-12-12540-718,"לדבריה, קיבלה בהלם את העבודה שהסתבך בעבירה הנוכחית, שכן הנאשם אינו מסתיר ממנה מאום.",תסקיר שרות המבחן
44,SH-18-12-12540-718,הוא טען שמצא את כלי הנשק שנתפסו וטען שחשש להסגירם למשטרה כי חשש שלא יאמינו לו נוכח עברו והיותו נרקומן לשעבר.,תסקיר שרות המבחן
45,SH-18-12-12540-718,העדה סיפרה שכעסה עליו בגין כך שכן היא מתנגדת באופן עקרוני להחזקת נשק שלא כדין.,תסקיר שרות המבחן
46,SH-18-12-12540-718,העדה ביקשה להקל על הנאשם ולהימנע משליחתו למאסר בפועל.,תסקיר שרות המבחן
47,SH-18-12-12540-718,"ב""כ המאשימה טען שברגיל טוענת המאשימה למתחם עונש הולם חמור מזה הנטען בתיק זה וכן, כי היה מקום למקם עונשו של הנאשם לכל הפחות במחצית המתחם, ואולם, בתיק זה התקיים הליך גישור משמעותי ונלקחו בחשבון קשיים ראייתיים מסויימים, ועל כן, המאשימה עותרת למתחם המוצע ולמיקום עונשו של הנאשם בתחתית המתחם.","טיעוני ב""כ הצדדים"
48,SH-18-12-12540-718,"ב""כ המאשימה הפנה לערכים החברתיים המוגנים בעבירה אותה ביצע הנאשם.","טיעוני ב""כ הצדדים"
49,SH-18-12-12540-718,"הוא הפנה לכך שמדובר בהחזקת שני כלי נשק, האחד עם המחסנית, כאשר מדובר בכלי נשק התקפיים.","טיעוני ב""כ הצדדים"
50,SH-18-12-12540-718,"התובע הפנה לפוטנציאל הנזק העצום שעלול להיגרם משימוש בנשק, נשק שעשוי למצוא דרכו לגורמים עבריינים או בטחוניים.","טיעוני ב""כ הצדדים"
51,SH-18-12-12540-718,נטען שהנאשם ניסה להסתיר את הנשק עם הגיע השוטרים לביתו.,"טיעוני ב""כ הצדדים"
52,SH-18-12-12540-718,"ב""כ המאשימה פנה לאמור בתסקיר לפיו הנאשם שולל נזקקות טיפולית ונסיבות החזקת הנשק לוטות בערפל.","טיעוני ב""כ הצדדים"
53,SH-18-12-12540-718,התובע הפנה למדיניות הענישה הנוהגת הקוראת להחמרה בענישה.,"טיעוני ב""כ הצדדים"
54,SH-18-12-12540-718,עוד הפנה למספר ההרוגים בשנה האחרונה כתוצאה מירי שבוצע בכלי נשק שהוחזקו שלא כדין.,"טיעוני ב""כ הצדדים"
55,SH-18-12-12540-718,"לפיכך, ביקש להטיל ענישה שתכלול מאסר לריצוי בפועל ושתביא להרתעת הרבים והרתעת היחיד.","טיעוני ב""כ הצדדים"
56,SH-18-12-12540-718,"לאור זאת, עתר התובע לגזור על הנאשם עונש מאסר בן 24 חודשים, לצד מאסר על תנאי וקנס.","טיעוני ב""כ הצדדים"
57,SH-18-12-12540-718,"עוד ציין שלחובת הנאשם תלוי ועומד עונש מאסר על תנאי למשך 4 חודשים בגין תיק איומים משנת 2016, אותו ביקש להפעיל בחופף לעונש המאסר שיוטל בתיק זה.","טיעוני ב""כ הצדדים"
58,SH-18-12-12540-718,"ב""כ המאשימה הפנה לפסיקה.","טיעוני ב""כ הצדדים"
59,SH-18-12-12540-718,באי כוח הנאשם טענו שאינם מסכימים לאמור בתסקיר שרות המבחן לפיו הנאשם סירב להשתלב בהליך טיפולי.,"טיעוני ב""כ הצדדים"
60,SH-18-12-12540-718,"לטענתם ההמלצה הסופית מנותקת מגוף התסקיר, שהרי צוין שהנאשם השתלב בהליך טיפולי בתקופת פיקוח המעצר והגיע למפגשים פרטניים.","טיעוני ב""כ הצדדים"
61,SH-18-12-12540-718,"ואולם, משבר הקורונה הוא שעצר את הטיפול.","טיעוני ב""כ הצדדים"
62,SH-18-12-12540-718,"ב""כ הנאשם טענו שהנאשם שלח לשרות המבחן מסמכים רפואיים אך זה לא התייחס אליהם.","טיעוני ב""כ הצדדים"
63,SH-18-12-12540-718,"נטען שמשנת 2002 הנאשם עלה על דרך המלך, השתקם ונגמל מסמים.","טיעוני ב""כ הצדדים"
64,SH-18-12-12540-718,עברו הפלילי אינו רלוונטי שכן חלפו כ-20 שנים מאז ריצוי המאסר האחרון.,"טיעוני ב""כ הצדדים"
65,SH-18-12-12540-718,"ב""כ הנאשם לא התעלמו ממדיניות הענישה הנוהגת, מהקריאה להחמרה בענישה ומהאינטרס העליון להגנה על שלום הציבור ובטחונו, ככל שמדובר בעבירות נשק, ואולם, ביקשו לסייע לנאשם ולתמוך בו אחרי התהליך הארוך שעבר.","טיעוני ב""כ הצדדים"
66,SH-18-12-12540-718,"הם טענו שהמאסר על תנאי התלוי ועומד נגד הנאשם, למשך 4 חודשים, הוא בגין סכסוך עבודה, כשרף האיום שם היה נמוך מאוד.","טיעוני ב""כ הצדדים"
67,SH-18-12-12540-718,"באשר לנסיבות החזקת הנשק, נטען שההחזקה היתה ""לזמן קצר"", כמפורט בכתב האישום, ושהנאשם מצא את שני הרובים אך חשש להסגירם למשטרה כי פחד שלא יאמינו לו ושיחשדו בו שהוא מודיע.","טיעוני ב""כ הצדדים"
68,SH-18-12-12540-718,הנאשם מבין שצריך היה לנהוג אחרת.,"טיעוני ב""כ הצדדים"
69,SH-18-12-12540-718,הנאשם נעצר באופן אקראי ולא יזום ולא היתה כל כוונת שימוש בנשק.,"טיעוני ב""כ הצדדים"
70,SH-18-12-12540-718,"נטען שהנאשם היה נתון במעצר ממש כ-40 ימים, לאחר מכן, עצור באיזוק אלקטרוני ובהרחקה, במעצר בית ורק לאחר תקופה ארוכה חזר לעבודה.","טיעוני ב""כ הצדדים"
71,SH-18-12-12540-718,"בנסיבות אלה, עתרו ב""כ הנאשם לקביעת מתחם עונש הנע בין מספר חודשי מאסר לריצוי בעבודות שרות לבין 20 חודשי מאסר.","טיעוני ב""כ הצדדים"
72,SH-18-12-12540-718,את עונשו של הנאשם ביקשו למקם בתחתית המתחם ועתרו להסתפק בעונש מאסר שירוצה בעבודות שרות.,"טיעוני ב""כ הצדדים"
73,SH-18-12-12540-718,"ב""כ הנאשם הגישו מסמכים – אישור על ניהול עסקים משפחתיים מאת רואה החשבון (נע/1); אישור רפואי לפיו הנאשם נקי מסמים ונוטל תחליף סף (נע/2); אישור תרומה לעמותה לקידום הספורט בעיר טירה והיותו של הנאשם מתנדב פעיל למען העמותה והעיר (נע/3); וריכוז פעילות עסקית מול חברות בחו""ל (נע/4).","טיעוני ב""כ הצדדים"
74,SH-18-12-12540-718,"הערכים החברתיים המוגנים בבסיס העבירות בנשק הם שמירה על שלום הציבור ובטחונו מפני הסיכון ופוטנציאל הנזק העצום שבקיומם של כלי נשק, ובכלל זה תתי מקלע מאולתרים, המסתובבים בשוק החופשי, ומוחזקים על ידי מי שאינם מורשים ומוכשרים לכך, שסופם שיגיעו לגורמים מסוכנים, בעלי מניע ביטחוני או עברייני, ויגרמו לנזקים אדירים.",דיון והכרעה
75,SH-18-12-12540-718,"בענייננו, מידת הפגיעה בערכים החברתיים המוגנים הינה ברף בינוני, הואיל ומדובר בשני כלי נשק התקפיים, רובים, האחד מסוג ""קלצ'ניקוב"" והשני מסוג רובה סער ""קרל גוסטב"", כשבאחד מחסנית תואמת.",דיון והכרעה
76,SH-18-12-12540-718,"כאמור, מדובר בשני כלי נשק התקפיים בעיקרם, בעלי פוטנציאל נזק הרסני, קל וחומר כשבאחד מחסנית תואמת, אשר הוחזקו בבית הנאשם.",דיון והכרעה
77,SH-18-12-12540-718,"מנגד, כלי הנשק הוחזקו על ידי הנאשם למשך ""זמן קצר"", לא הוכחה כל כוונה להשתמש בהם, לא נמצאה תחמושת בכלל או תחמושת תואמת בפרט.",דיון והכרעה
78,SH-18-12-12540-718,"טענת הנאשם לפיה ""מצא"" את כלי הנשק מוקשית בעיניי.",דיון והכרעה
79,SH-18-12-12540-718,"ראשית, הגיון החיים והשכל הישר מלמדים שבדרך כלל אנשים אינם ""מוצאים"" כלי נשק; שנית, כלל לא ברור מדוע – אם אכן מצא הנאשם את כלי הנשק בתוך ""תיק"" בחלקת אדמה המיועדת למשחקיה לילדי העיר (עמ' 3, פיסקה שניה לתסקיר) – נעצר הנאשם כשהוא מנסה להימלט מביתו וכשהוא אוחז בכלי הנשק ""כשהם עטופים"" (סעיף 3 לכתב האישום המתוקן).",דיון והכרעה
80,SH-18-12-12540-718,"ושלישית, לא ברור מדוע לא הזעיק הנאשם את המשטרה מיד עם מציאת כלי הנשק על מנת להסגירם למשטרה?",דיון והכרעה
81,SH-18-12-12540-718,"גם לא ברור כיצד עברו הפלילי או היותו מכור לסמים בעברו הרחוק היו עומדים לו לרועץ אם היה נוהג כך, שכן כיצד יכולה היתה המשטרה לטעון שהנאשם החזיק בנשק אם הוא זה שהזעיקה למקום?",דיון והכרעה
82,SH-18-12-12540-718,"הנאשם אף לא יכול היה להיחשב כמודיע, שכן הוא אינו מפליל איש בהחזקת הנשק, אלא רק מסגירו לידי המשטרה.",דיון והכרעה
83,SH-18-12-12540-718,"מכל האמור, הסבירות שהנאשם אכן מצא את הנשק, כטענתו, אינה גבוהה, ונותרנו עם נסיבות החזקת כלי הנשק כשהן עלומות ולוטות בערפל, כנאמר על ידי שרות המבחן בתסקירו.",דיון והכרעה
84,SH-18-12-12540-718,"נוכח הערכים החברתיים המוגנים בעבירה, נסיבות החזקת הנשק, כמפורט לעיל, העובדה שכלי הנשק הוחזקו על ידי הנאשם לזמן קצר ומדיניות הענישה הנוהגת, אני קובע שמתחם העונש ההולם נע בין 18 ל-42 חודשי מאסר, לצד רכיבי ענישה נלווים.",דיון והכרעה
85,SH-18-12-12540-718,לענין זה ראה והשווה:,דיון והכרעה
86,SH-18-12-12540-718,"באשר לנסיבות שאינן קשורות בביצוע העבירה, יש לקחת בחשבון את אלה:",דיון והכרעה
87,SH-18-12-12540-718,"הנאשם כבן 59, אב לשני ילדים, סב לנכדים, מתפקד מבחינה משפחתית ותעסוקתית באופן תקין ויציב.",דיון והכרעה
88,SH-18-12-12540-718,"לנאשם עבר פלילי ישן מאוד, מלפני כ-20 שנים, אז היה מכור לסמים וביצע עבירות רכוש וסמים.",דיון והכרעה
89,SH-18-12-12540-718,בשנת 2002 עבר הנאשם הליך גמילה מוצלח והוא נקי מסמים ומקבל תחליף סם.,דיון והכרעה
90,SH-18-12-12540-718,"הנאשם מוכר בעירו כמי שמסייע לאחרים, נרתם להתנדבות בקהילה ותורם מכספו.",דיון והכרעה
91,SH-18-12-12540-718,"הנאשם הודה בביצוע העבירה, נטל אחריות וחסך מזמנו של בית המשפט.",דיון והכרעה
92,SH-18-12-12540-718,"הנאשם היה נתון במעצר מלא למשך כ-40 ימים, לאחר מכן במעצר באיזוק אלקטרוני ובתנאים מגבילים תקופה ארוכה, עד שהוסרו התנאים והוא שב לעבודה סדירה.",דיון והכרעה
93,SH-18-12-12540-718,"חלוף זמן – העבירה בוצעה בדצמבר 2018, דהיינו לפני למעלה משנתיים וחצי.",דיון והכרעה
94,SH-18-12-12540-718,מאז לא שב הנאשם להסתבך בביצוע עבירות.,דיון והכרעה
95,SH-18-12-12540-718,במסגרת פיקוח המעצרים השתלב הנאשם בתכנית טיפולית והגיע למפגשים פרטניים שנערכו לו.,דיון והכרעה
96,SH-18-12-12540-718,"יחד עם זאת, שרות המבחן העריך כי קיימת רמת סיכון להישנות התנהגות אלימה מצידו וכי אין באפשרותו לשלול סיכון להתנהגות עוברת חוק בעתיד.",דיון והכרעה
97,SH-18-12-12540-718,"זאת, נוכח העובדה שלעת הזו שלל הנאשם נזקקות טיפולית ונוכח העובדה שנסיבות החזקת הנשק לוטות בערפל והוא אף התקשה להסביר את המניעים הרגשיים שעמדו ברקע להתנהגותו פורעת החוק ולתת את דעתו אודות בחירתו להחזיק שני כלי נשק בביתו.",דיון והכרעה
98,SH-18-12-12540-718,"בהינתן אלה, עונשו של הנאשם ימוקם מעט מעל לתחתית מתחם העונש ההולם אותו קבעתי.",דיון והכרעה
99,SH-18-12-12540-718,"לאור האמור לעיל, אני גוזר על הנאשם את העונשים הבאים:",דיון והכרעה
100,SH-18-12-12540-718,"18 חודשי מאסר בפועל, בניכוי ימי מעצרו – 13.1.19-2.12.18.",דיון והכרעה
101,SH-18-12-12540-718,"הנאשם יתייצב לריצוי עונשו ביום 1.8.21 שעה 10:00 בבית סוהר ""הדרים"" כשבידו תעודת זהות.",דיון והכרעה
102,SH-18-12-12540-718,התנאים הכספיים והערבויות שהוטלו על הנאשם במסגרת הליך המעצר ימשיכו לחול עד להתייצבותו למאסר.,דיון והכרעה
103,SH-18-12-12540-718,"סה""כ ירצה הנאשם 20 חודשי מאסר בניכוי ימי מעצרו, כנזכר.",דיון והכרעה
104,SH-18-12-12540-718,6 חודשי מאסר על תנאי למשך 3 שנים מיום שחרורו שלא יעבור כל עבירה הקשורה בנשק.,דיון והכרעה
105,SH-18-12-12540-718,"קנס כספי בסך 2,500 ₪ לתשלום עד ולא יאוחר מיום 15.7.21.",דיון והכרעה
106,SH-18-12-12540-718,המוצגים – כלי הנשק – יושמדו.,דיון והכרעה
107,SH-18-12-12540-718,5129371זכות ערעור לבית המשפט המחוזי מרכז בתוך 45 יום.,דיון והכרעה
108,SH-18-12-12540-718,"ניתן היום,  י""ז אייר תשפ""א, 29 אפריל 2021, במעמד ב""כ המאשימה, מתמחה מר בני מחני, הנאשם ובאי-כוחו.",דיון והכרעה
