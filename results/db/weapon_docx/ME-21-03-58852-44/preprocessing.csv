,verdict,text,part
0,ME-21-03-58852-44,"ב""כ המאשימה עו""ד רימא מולה"," אסף פדידה ת""ז  xxxxxxxxxx"
1,ME-21-03-58852-44,"ב""כ הנאשם עו""ד רוית מוחבר"," אסף פדידה ת""ז  xxxxxxxxxx"
2,ME-21-03-58852-44,"חוק העונשין, תשל""ז-1977: סע'  40ד' (א), 144 (א)"," אסף פדידה ת""ז  xxxxxxxxxx"
3,ME-21-03-58852-44,"הנאשם, יליד 1995, הורשע על יסוד הודאתו, במסגרת הסדר טיעון, בעובדות כתב אישום מתוקן בעבירה של החזקת נשק ותחמושת לפי סעיף 144 (א) רישא וסיפא לחוק העונשין התשל""ז-1977.",גזר דין
4,ME-21-03-58852-44,"כמפורט בכתב האישום המתוקן, ביום 21.3.21, בנסיבות שאינן ידועות למאשימה, הגיעו לידיו של הנאשם אקדח מסוג הזנקה שהוסב לירי תחמושת קליעית טעון במחסנית ובה 8 כדורים.",גזר דין
5,ME-21-03-58852-44,"באותו המועד נהג הנאשם במשאית שבבעלותו, כשהוא מחזיק את הנשק מוחבא בתוך תיק תחת למושב הנוסע.",גזר דין
6,ME-21-03-58852-44,"ביום 23.11.21 הגיעו הצדדים להסדר טיעון, פרי הליך גישור שנוהל לפני כב' השופט טרסי ועל רקע קשיים ראייתיים שהתגלעו בתיק בנוגע לחוקיות החיפוש שבמהלכו נתפס הנשק.",גזר דין
7,ME-21-03-58852-44,"בהתאם להסכמות הצדדים, שונתה לקולא העבירה שיוחסה לנאשם, הנאשם הורשע בכתב אישום מתוקן והופנה לתסקיר.",גזר דין
8,ME-21-03-58852-44,"באשר לעונש הוסכם, כי המאשימה תטען לעונש ראוי של 12 חודשי מאסר בניכוי ימי מעצרו, מאסר על תנאי וקנס, ההגנה תוכל לטעון באופן חופשי לעונש.",גזר דין
9,ME-21-03-58852-44,"עוד הוסכם שהנאשם יפקיד סך של 10,000 ₪ חלף חילוט משאיתו.",גזר דין
10,ME-21-03-58852-44,"בהתאם לבקשת ההגנה, הופנה הנאשם לחוות דעת ממונה על עבודות שירות.",גזר דין
11,ME-21-03-58852-44,"הנאשם בן 27, נשוי טרי, כיום אינו עובד.",תסקירי שירות מבחן
12,ME-21-03-58852-44,"נסיבות ילדותו מורכבות, הנאשם נשר ממסגרת לימודית לאחר 10 שנות לימוד וסייע לאמו בפרנסת הבית.",תסקירי שירות מבחן
13,ME-21-03-58852-44,"חרף קשייו התגייס לצבא, שירת שירות מלא בתפקיד נהג-כבאי ואף חתם שנת קבע.",תסקירי שירות מבחן
14,ME-21-03-58852-44,"לאחר שחרורו, רכש משאית ועבד בקביעות כנהג הובלות עצמאי עד למעצרו בתיק זה.",תסקירי שירות מבחן
15,ME-21-03-58852-44,"באשר לרקע לביצוע המעשים, הנאשם סיפר כי מצא תיק ובו הנשק והעדיף להסתירו במשאית.",תסקירי שירות מבחן
16,ME-21-03-58852-44,"הנאשם הודה כי פעל בחוסר שיקול דעת, חוסר אחריות וטיפשות והביע צער וחרטה.",תסקירי שירות מבחן
17,ME-21-03-58852-44,הנאשם הביע מוטיבציה להשתתף בהליך טיפולי בתחום האלימות.,תסקירי שירות מבחן
18,ME-21-03-58852-44,"שירות המבחן התרשם מנאשם צעיר ומתפקד, שמביע חרטה כנה על מעשיו ושההליך המשפטי, לרבות מעצרו, היוו עבורו גורם משמעותי ומרתיע.",תסקירי שירות מבחן
19,ME-21-03-58852-44,רמת מסוכנותו לביצוע עבירות דומות בעתיד הוערכה כבינונית.,תסקירי שירות מבחן
20,ME-21-03-58852-44,"עוד הוערך, כי הנאשם ביצע את העבירה מתוך תמריץ רגעי וללא שיקול דעת תוך קושי להכיר בסיכון שבהתנהלותו והשלכות אפשריות.",תסקירי שירות מבחן
21,ME-21-03-58852-44,נוכח הרצון שהביע להשתלב בטיפול הומלץ על העמדתו בצו מבחן במהלכו ישולב בטיפול קבוצתי.,תסקירי שירות מבחן
22,ME-21-03-58852-44,באשר לענישה- נוכח חומרת העבירה ורמת סיכון בינונית הומלץ על עונש של מאסר אשר ירוצה בדרך של עבודות שירות.,תסקירי שירות מבחן
23,ME-21-03-58852-44,"ביום 31.5.22, נעתרתי לבקשת ב""כ הנאשם לקבל בעניינו תסקיר משלים.",תסקירי שירות מבחן
24,ME-21-03-58852-44,התסקיר (נושא תאריך 20.6.22) מציג תמונה דומה וחיובית.,תסקירי שירות מבחן
25,ME-21-03-58852-44,הנאשם שולב בטיפול קבוצתי ארוך טווח בתחום האלימות  ומשתף פעולה באופן מלא.,תסקירי שירות מבחן
26,ME-21-03-58852-44,"שירות המבחן חזר על הערכותיו והמלצתו, שלא לגזור על הנאשם עונש מאסר ממש.",תסקירי שירות מבחן
27,ME-21-03-58852-44,"זהו המקום לציין, כי בפתח הדיון האחרון עתרה ב""כ הנאשם לדחיית הדיון לצורך מעקב אחרי ההליך הטיפולי שבו שולב הנאשם, מצאתי לדחות את הבקשה, מאחר שהתמונה שהתקבלה מהתסקיר מפורטת ומעודכנת וכוללת המלצה סופית.",תסקירי שירות מבחן
28,ME-21-03-58852-44,"ב""כ המאשימה, עו""ד ט.שילוני, עמדה בטיעוניה על החומרה הגלומה במעשי הנאשם והעובדה שהנשק היה טעון ומוכן לפעולה.",תמצית טיעוני הצדדים
29,ME-21-03-58852-44,עוד הדגישה את הערכים המוגנים הכוללים הגנה על שלום הציבור ובטחונו והחשש שהנשק יגיע לידיים עוינות או ישמש לפגיעה בנפש.,תמצית טיעוני הצדדים
30,ME-21-03-58852-44,"ב""כ המאשימה עתרה למתחם עונשי שנע בין 12-36 חודשים וביקשה למקם את עונשו של הנאשם בתחתית המתחם, המאשימה סבורה כי מדובר בעונש ראוי בהתחשב בחומרת המעשים, תיקון כתב האישום ונסיבותיו החיוביות של הנאשם.",תמצית טיעוני הצדדים
31,ME-21-03-58852-44,"עוד נטען, כי נסיבות הנאשם אינן מצדיקות חריגה מהמתחם לצרכי שיקום, מדובר בנאשם שהתנהלותו חיובית אך לא במקרה חריג המצדיק העדפת אינטרס שיקומו.",תמצית טיעוני הצדדים
32,ME-21-03-58852-44,"ב""כ הנאשם, עו""ד ר.",תמצית טיעוני הצדדים
33,ME-21-03-58852-44,"מחובר, ביקשה לאמץ את המלצת שירות המבחן ולגזור על הנאשם ענישה שיקומית.",תמצית טיעוני הצדדים
34,ME-21-03-58852-44,"במסגרת טיעוניה סקרה את נסיבות חייו של הנאשם, בחור צעיר, שגדל בסביבה לא יציבה, ללא תמיכה ומסגרת והצליח בכוחות עצמו לנהל אורח חיים תקין הכולל שירות בצבא, עבודה וזוגיות.",תמצית טיעוני הצדדים
35,ME-21-03-58852-44,"עוד הדגישה, כי אינו בעל דפוסים עבריינים ולהערכת שירות המבחן סיכויי שיקומו גבוהים.",תמצית טיעוני הצדדים
36,ME-21-03-58852-44,על כן ביקשה לראות במעורבותו בתיק זה מעידה חד פעמית שלא תחזור על עצמה ולגזור עליו ענישה שאינה כוללת מאסר.,תמצית טיעוני הצדדים
37,ME-21-03-58852-44,הצדדים הגישו אסופות פסוקה לתמיכה בטיעוניהם.,תמצית טיעוני הצדדים
38,ME-21-03-58852-44,הנאשם בדברו האחרון שב והביע חרטה על מעשיו וביקש שבית המשפט יתחשב בו.,תמצית טיעוני הצדדים
39,ME-21-03-58852-44,עבירות הנשק הפכו ברבות השנים למכת מדינה.,דיון והכרעה 
40,ME-21-03-58852-44,"אין צורך להכביר מילים על אודות חומרתן היתרה של עבירות אלו, פגיעתן הקשה והשפעתן על תחושת הבטחון של הציבור ועל כך שהן מהוות בסיס לביצוע פעילות עבריינית או עוינת, משמשות לפתרון אלים של סכסוכים וגובות קורבנות בגוף ובנפש.",דיון והכרעה 
41,ME-21-03-58852-44,"על כן, המאבק בתופעות האלימות החמורות בחברה הישראלית בהן נעשה שימוש בנשק מחייב, מעבר למאמץ 'לשים יד' על כלי הנשק הבלתי חוקיים הרבים שבידי הציבור, גם ענישה מחמירה ומרתיעה בעבירות נשק, לרבות על עצם החזקה או רכישה שלא כדין של נשק...",דיון והכרעה 
42,ME-21-03-58852-44,"בענייננו, הנאשם, העובד למחייתו כנהג משאית, החזיק באקדח טעון במחסנית ובתחמושת במשאיתו.",דיון והכרעה 
43,ME-21-03-58852-44,אין לדעת את משך התקופה בה הוחזק הנשק.,דיון והכרעה 
44,ME-21-03-58852-44,"כידוע, בעבירות הנשק מיוחסת חשיבות רבה לרקע והנסיבות אופפות ביצוען ואף סיווג חומרת העבירה נעשה בהתאם לחומרת נסיבות ביצועה, במדרג חומרה מהכבד אל הקל (ב""ש 652/85 אבו מוך נ' מדינת ישראל).",דיון והכרעה 
45,ME-21-03-58852-44,"הנאשם הסביר בתסקירו, כי מצא תיק ובתוכו את הנשק ונטלו מתוך סקרנות  אך לא הובהר דיו מדוע המשיך להחזיקו והחביאו במשאיתו כשהוא מוכן לשימוש.",דיון והכרעה 
46,ME-21-03-58852-44,"הותרת הנשק טעון ומוכן להפעלה מלמדת, כי גם אם לדבריו מצא אותו באקראי, החזיקו למטרות שימוש מידי בו ולא כי חשש להחזירו למשטרה.",דיון והכרעה 
47,ME-21-03-58852-44,חיזוק לכך ניתן למצוא בכך שהטמינו במקום מסתור במשאיתו המשמשת לו רכב עבודה להובלות ברחבי הארץ.,דיון והכרעה 
48,ME-21-03-58852-44,"בבחינת מידת הפגיעה בערכים המוגנים מצאתי לקבוע, כי הפגיעה היא במידה בינונית.",דיון והכרעה 
49,ME-21-03-58852-44,"בהקשר זה נתתי דעתי לסוג הנשק שאינו נשק התקפי, היותו טעון במחסנית ותחמושת והסתרתו במשאיתו ומנגד לכך שאין אינדיקציה לכך שהוחזק למטרה פלילית או על רקע סכסוך.",דיון והכרעה 
50,ME-21-03-58852-44,"בפסיקה רבה וענפה נגזר על מחזיקי נשק, חלקם נטולי עבר פלילי, מאסר מאחורי סורג ובריח שנע בין 12-36 חודשי מאסר, כמפורט להלן:",קביעת מתחם העונש ההולם
51,ME-21-03-58852-44,"הנאשם יליד 1995, ללא עבר פלילי, נישא לאחרונה.",קביעת מתחם העונש ההולם
52,ME-21-03-58852-44,"חרף נסיבות חיים קשות, הצליח בכוחות עצמו לייצב את חייו, רכש משאית ועובד כנהג הובלות ולא הסתבך שוב בפלילים.",קביעת מתחם העונש ההולם
53,ME-21-03-58852-44,"לאחר ששקלתי כלל השיקולים הגעתי למסקנה כי מהטעמים המפורטים לעיל, נסיבותיו  והמלצת שירות המבחן יש למקם עונשו של הנאשם ברף התחתון של מתחם הענישה.",קביעת מתחם העונש ההולם
54,ME-21-03-58852-44,"לאור האמור לעיל, ולאחר ששקלתי את כלל השיקולים, אני גוזרת על הנאשם את העונשים הבאים:",קביעת מתחם העונש ההולם
55,ME-21-03-58852-44,11  חודשי מאסר בניכוי ימי מעצרו 22.3.21-22.4.21.,קביעת מתחם העונש ההולם
56,ME-21-03-58852-44,מאסר על תנאי בן 7 חודשים לבל יעבור הנאשם עבירת נשק מסוג פשע תוך 3 שנים מיום שחרורו.,קביעת מתחם העונש ההולם
57,ME-21-03-58852-44,קנס בסך 4000 ₪ או 30 ימי מאסר.,קביעת מתחם העונש ההולם
58,ME-21-03-58852-44,הקנס ישולם בארבע תשלומים שווים ורצופים החל מיום 3.10.22.,קביעת מתחם העונש ההולם
59,ME-21-03-58852-44,"משאיתו שנתפסה בתיק תושב לו בכפוף להפקדת סך של 10,000 ₪.",קביעת מתחם העונש ההולם
60,ME-21-03-58852-44,"הנאשם יתייצב לתחילת מאסרו ביום 25.10.2022 בבית מעצר הדרים וככל שלא תתקבל החלטה אחרת על ידי הצבת שב""ס.",קביעת מתחם העונש ההולם
61,ME-21-03-58852-44,זכות ערעור כדין.,קביעת מתחם העונש ההולם
62,ME-21-03-58852-44,"5129371ניתנה והודעה היום י""ד אב תשפ""ב, 11/08/2022 במעמד הנוכחים.",<#6#>
63,ME-21-03-58852-44,54678313הוקלד על ידי לינוי ממן,"מרב גרינברג, שופטת"
