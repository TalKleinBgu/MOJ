,verdict,text,part
0,ME-19-08-1203-11,היסאם אבו סבלאן,נגד
1,ME-19-08-1203-11,מחמד אבו סבלאן,נגד
2,ME-19-08-1203-11,"ב""כ המאשימה: עו""ד איריס פיקר",נגד
3,ME-19-08-1203-11,"ב""כ הנאשמים: עוה""ד שוקרי ואוזן",נגד
4,ME-19-08-1203-11,"חוק העונשין, תשל""ז-1977: סע'  29, 40 ט, 144(א), 144(ב), 338(א)(1), 40 יא, 40 יג",נגד
5,ME-19-08-1203-11,הנאשמים הורשעו בהתאם להודאתם בעובדות כתב האישום המתוקן בעבירות כדלקמן:,גזר דין
6,ME-19-08-1203-11,"נשיאת נשק ותחמושת בצוותא חדא, עבירה לפי סעיף 144(ב) יחד עם סעיף 29 בחוק העונשין, תשל""ז- 1977 (להלן: ""החוק"").",גזר דין
7,ME-19-08-1203-11,"מעשה פזיזות ורשלנות בצוותא חדא, עבירה לפי סעיף 338(א)(1) ביחד עם סעיף 29  בחוק.",גזר דין
8,ME-19-08-1203-11,"הנאשם 1 הורשע בנוסף בעבירה של רכישת נשק, עבירה לפי סעיף 144(א) בחוק.",גזר דין
9,ME-19-08-1203-11,"על-פי המתואר בעובדות כתב האישום המתוקן, ביום 2.7.19 הנאשם 1 יצר קשר עם אחר תושב טול כרם וביקש לרכוש ממנו נשק והשניים תיאמו להיפגש.",גזר דין
10,ME-19-08-1203-11,"למחרת היום נסעו הנאשמים לטול כרם ברכב, שם פגשו את האחר שהחזיק בנשק כשהוא מוסלק בתיק גב.",גזר דין
11,ME-19-08-1203-11,הנאשם 1 מסר לאחר חלק מהתמורה עבור הנשק.,גזר דין
12,ME-19-08-1203-11,"בהמשך לכך שוחחו הנאשם 1 והאחר עם אדם נוסף (להלן: ""שלבי""), תושב השטחים, וסיכמו עמו שיעביר את התיק ובו הנשק מטול כרם לישראל דרך פרצה בגדר בתמורה ל-1,500 ₪.",גזר דין
13,ME-19-08-1203-11,בנוסף סוכם שהנאשמים ימתינו לו בשטח ישראל סמוך לעיר טייבה וייקחו ממנו את התיק שבו הנשק.,גזר דין
14,ME-19-08-1203-11,"הנאשמים  ושלבי נכנסו לרכבו של הנאשם 1 (להלן: ""הרכב"") אשר נהג ברכב.",גזר דין
15,ME-19-08-1203-11,"הנאשם 1 הוריד את שלבי אשר נשא את התיק ובו הנשק, סמוך לפרצה בגדר, ומשם נסעו למחסום ""תאנים"" על מנת לשוב לשטח ישראל.",גזר דין
16,ME-19-08-1203-11,"הנאשמים עוכבו במחסום לבדיקה, ונוכח חששם מהתארכות הבדיקה, התקשרו לשלבי שהמתין להם בישראל עם התיק ובו הנשק וביקשו לדחות את העברתו למחרת היום בתמורה ל-1,500 ₪ נוספים.",גזר דין
17,ME-19-08-1203-11,"שלבי הסכים והחביא את התיק ובו הנשק תחת סככה מאולתרת הנמצאת בסמוך לפרצה בגדר, ושב לטול כרם.",גזר דין
18,ME-19-08-1203-11,"למחרת הודיע הנאשם 1 לאחר באמצעות טלפון סלולרי מבצעי שיתרת התמורה עבור רכישת הנשק בידיו, והאחר הורה לו לפגוש את שלבי בטייבה שם תושלם העסקה.",גזר דין
19,ME-19-08-1203-11,"באותו היום הגיעו הנאשמים ברכב למקום המפגש, כשהנאשם 1 נוהג והנאשם 2 יושב במושב הנוסע הקדמי.",גזר דין
20,ME-19-08-1203-11,שלבי עלה לרכב יחד עם שניים נוספים שזהותם אינה ידועה.,גזר דין
21,ME-19-08-1203-11,"במקום המפגש ברכב, הושלמה העסקה, כך ששלבי העביר לנאשם 2 את התיק ובו נשק מסוג M16 והנאשם 1 העביר לשלבי סך של 200 ₪ בלבד מתוך שכרו וציין שיתרת הסכום תועבר לו באמצעות האחר.",גזר דין
22,ME-19-08-1203-11,הנאשם 2 הניח את התיק ובו הנשק למרגלותיו ברכב ושלבי והאחרים ירדו מהרכב.,גזר דין
23,ME-19-08-1203-11,הנאשמים המשיכו בנסיעתם על כביש 444 כשהנאשם 1 נוהג והנאשם 2 ישוב במושב לצדו.,גזר דין
24,ME-19-08-1203-11,בהמשך הגיעו הנאשמים עם רכב לרמזור בצומת אייל.,גזר דין
25,ME-19-08-1203-11,הנאשמים הבחינו בשני כלי רכב משטרתיים המנסים לחסום את רכבם משני צדדיו שכרזו להם לעצור.,גזר דין
26,ME-19-08-1203-11,בתגובה לכך החל הנאשם 1 בנסיעה מהירה.,גזר דין
27,ME-19-08-1203-11,"שוטר שהספיק לרדת מהרכב המשטרתי, נצמד לרכבו של הנאשם 1 ואף הצליח לתפוס בידו את חולצת הנאשם 1 דרך חלון הרכב, אולם הנאשם 1 החל לנסוע במהירות, תוך שמסכן את חיי השוטר.",גזר דין
28,ME-19-08-1203-11,כתוצאה מכך עזב השוטר את חולצתו של הנאשם 1 וחזר לרכב המשטרתי שרדף אחר הנאשמים.,גזר דין
29,ME-19-08-1203-11,"הנאשמים המשיכו בניסיונם להימלט, הנאשם 1 נהג בפראות תוך שזגזג בין הנתיבים, עלה על שולי הכביש ונסע בצורה מסוכנת, כשבכל אותה עת, כרזו השוטרים לנאשמים לעצור.",גזר דין
30,ME-19-08-1203-11,"בהמשך הנאשם 1 נצמד לרכב המשטרתי ועל מנת להימנע מתאונה, פגע הרכב המשטרתי במעקה הבטיחות ונגרם לו נזק.",גזר דין
31,ME-19-08-1203-11,"רק לאחר פגיעת הרכב המשטרתי הנוסף בצדו הימני של הרכב, הסתיים המרדף והנאשמים נעצרו, מספר מאות מטרים מתחילת המרדף.",גזר דין
32,ME-19-08-1203-11,"עם מעצר הנאשמים, נערך חיפוש ברכב ובו נתפס במושב הנוסע, על רצפת הרכב התיק ובו נשק מסוג M16, מחסנית ותחמושת מסוג כדור 5.56 מ""מ.",גזר דין
33,ME-19-08-1203-11,בנוסף לכך נמצא ברכב הטלפון הסלולרי המבצעי.,גזר דין
34,ME-19-08-1203-11,"הצדדים הגיעו להסדר דיוני, לפיו הנאשמים הודו והורשעו בכתב האישום המתוקן.",גזר דין
35,ME-19-08-1203-11,"כמו כן הוסכם שההגנה תהיה רשאית להגיש את חוות דעת המז""פ בעניין הנשק ותמונת הנשק, ולטעון על פי מסמכים אלה לעונש.",גזר דין
36,ME-19-08-1203-11,בין הצדדים לא הייתה הסכמה לעניין העונש.,גזר דין
37,ME-19-08-1203-11,"חוות דעת מומחה מעבדת נשק, החטיבה לזיהוי פלילי, המטה הארצי (נ/1) – מחוות הדעת עולה שהחפץ דמוי רובה סער M16 – הינו רובה אוויר המיועד לירי כדוריות פלסטיק בקוטר 6 מ""מ.",ראיות לעונש
38,ME-19-08-1203-11,"החפץ הוסב לירי תחמושת בקליבר 5.56 מ""מ ומכיל חלקים של כלי נשק תקני (מכלול של רובה סער M16 וקנה בקליבר 5.56 מ""מ).",ראיות לעונש
39,ME-19-08-1203-11,"מדובר בנשק יורה שבכוחו להמית אדם, אשר נבדק בירי עם תחמושת מהמעבדה.",ראיות לעונש
40,ME-19-08-1203-11,סיכום ביקור במחלקה לרפואה דחופה בבית חולים – מיום 1.6.19 וסיכום אשפוז מיום 20.6.19 (נ/2) –הנאשם 1 הוכש ברגלו על-ידי נחש.,ראיות לעונש
41,ME-19-08-1203-11,"התקבל במצב קשה, הורדם והונשם, ואושפז בבית החולים.",ראיות לעונש
42,ME-19-08-1203-11,"מ""י (פ""ת) 12788-07-19 מדינת ישראל נ' אבו סבלאן (11.7.19) (נ/3) – ממנו עולה כי בהסכמת הצדדים שוחררו הנאשמים ממעצר בשלב המעצר לצרכי חקירה.",ראיות לעונש
43,ME-19-08-1203-11,"לטענת ב""כ המאשימה, עו""ד איריס פיקר, הערך החברתי שנפגע בעבירה הוא הגנה על ביטחון הציבור.",ראיות לעונש
44,ME-19-08-1203-11,"החזקה ונשיאה של נשק, ובעניינו של הנאשם 1 גם רכישת נשק, יוצרות סיכון שהנשק יגיע לגורמים שיעשו בו שימוש למטרות פליליות או ביטחוניות.",ראיות לעונש
45,ME-19-08-1203-11,"נשיאת נשק על ידי מי שאינו כשיר לכך עלולה להוות סכנה, כשהחומרה הכרוכה בנשיאת נשק מסוג M16 היא רבה מפני שזהו נשק התקפי בעל פוטנציאל תקיפה משמעותי.",ראיות לעונש
46,ME-19-08-1203-11,הפגיעה בערך המוגן היא ברף גבוה יחסית.,ראיות לעונש
47,ME-19-08-1203-11,"אמנם עבירת רכישת הנשק נמצאת במדרג הנמוך יותר של חומרה, ואין אישום של סחר בנשק, ואולם, לעבירת נשיאת הנשק נוספה עבירה נוספת של נהיגה פזיזה ורשלנית למטרת הימלטות מגורמי אכיפת החוק, אשר העמידה בסיכון עוברי אורח תמימים.",ראיות לעונש
48,ME-19-08-1203-11,הערך המוגן שנפגע הוא זכות האדם לביטחון על שלמות גופו והגנה על הציבור.,ראיות לעונש
49,ME-19-08-1203-11,אך בנס לא נפגעו בני אדם.,ראיות לעונש
50,ME-19-08-1203-11,"הנחיית פרקליט המדינה 9.16 אשר אינה מחייבת את בית המשפט, קובעת מתחם מוצא בעבירה של נשיאת נשק מסוג רובה, הנע בין שנתיים וחצי ועד ל-5 וחצי שנות מאסר.",ראיות לעונש
51,ME-19-08-1203-11,בנוסף לכך בעבירה של נהיגה פזיזה ורשלנית המתחם נע בין 10 ל-30 חודשי מאסר.,ראיות לעונש
52,ME-19-08-1203-11,"הנאשם 1 הוא היוזם של העבירה, חלקו רב יותר ובעניינו עתרה המאשימה לעונש של 3.5 שנות מאסר.",ראיות לעונש
53,ME-19-08-1203-11,"חלקו של הנאשם 2 נמוך יותר, והמאשימה עתרה בעניינו לעונש מאסר של שנתיים וחצי.",ראיות לעונש
54,ME-19-08-1203-11,בעניינם של הנאשמים לא הוגש תסקיר שירות המבחן ומכאן שאין מקום לשקול חריגה ממתחם העונש.,ראיות לעונש
55,ME-19-08-1203-11,"בנוסף עתרה המאשימה להשית על הנאשמים מאסר על תנאי, קנס ופסילה.",ראיות לעונש
56,ME-19-08-1203-11,"לטענת ב""כ הנאשמים, עוה""ד שוקרי ואוזן, אמנם אין מחלוקת שהנאשמים נשאו נשק שיש בכוחו להמית, אך מדובר בנשק שהתקבל מפורק, ועל פי חוות דעת מז""פ מדובר ברובה אוויר שהיה מיועד לירי כדורי פלסטיק, אשר הוסב לרובה סער שמסוגל לירות תחמושת.",ראיות לעונש
57,ME-19-08-1203-11,לא ברור האם הנאשמים יכלו להרכיב את הנשק ואין ראיה לכך שהם התכוונו לעשות כן.,ראיות לעונש
58,ME-19-08-1203-11,"הנאשמים הודו בכתב אישום שתוקן באופן משמעותי, ועבירת הסחר בנשק שהייתה במקור נמחקה.",ראיות לעונש
59,ME-19-08-1203-11,"לא נעשה שימוש בנשק, לא נגרם נזק מנשיאתו, ואין ראיה לכך שעבירת הנשק תוכננה לשמש לביצוע עבירה פלילית.",ראיות לעונש
60,ME-19-08-1203-11,אין ראיה לכך שהנאשמים בדקו את הנשק.,ראיות לעונש
61,ME-19-08-1203-11,"כתב האישום מתאר מסירת חלק מהתמורה, ושווי העסקה כולה אינו ידוע.",ראיות לעונש
62,ME-19-08-1203-11,"התיק הועבר לנאשמים בעת שהיה סגור הרמטית והוכנס לרכב הנאשמים, מבלי שהם בדקו את תכולתו.",ראיות לעונש
63,ME-19-08-1203-11,לא מדובר בנאשמים שיש להם סכסוך.,ראיות לעונש
64,ME-19-08-1203-11,"הנאשם 1 אמנם הורשע בשתי עבירות נשק, אולם הן נבלעות זו בזו.",ראיות לעונש
65,ME-19-08-1203-11,"מדובר באירוע אחד שנמשך זמן קצר בלבד, ואין המדובר בנאשמים שנסעו במשך שעות עם נשק ברכב.",ראיות לעונש
66,ME-19-08-1203-11,"מחסנית הנשק הייתה ריקה, הנשק לא היה טעון והמחסנית הייתה מחוצה לו.",ראיות לעונש
67,ME-19-08-1203-11,"הנאשמים הודו, קיבלו אחריות למעשיהם, הביעו צער וחרטה, וחסכו זמן שיפוטי יקר.",ראיות לעונש
68,ME-19-08-1203-11,חלקו של הנאשם 2 קטן יותר מחלקו של הנאשם 1.,ראיות לעונש
69,ME-19-08-1203-11,"הנאשם 2 ישב לצדו של הנאשם 1, קיבל את התיק והניחו תחת רגליו.",ראיות לעונש
70,ME-19-08-1203-11,כעבור מספר דקות הם נעצרו על ידי המשטרה שהייתה במעקב אחריהם.,ראיות לעונש
71,ME-19-08-1203-11,"הנאשמים הם אחים, ואין לחובתם עבר פלילי מכביד.",ראיות לעונש
72,ME-19-08-1203-11,לחובת הנאשם 1 הרשעה יחידה מלפני עשור.,ראיות לעונש
73,ME-19-08-1203-11,"הנאשמים היו עצורים לצרכי חקירה, ואז שוחררו בהסכמה למעצר בית.",ראיות לעונש
74,ME-19-08-1203-11,"כעבור 18 ימים הם נעצרו בשנית, לאחר שמעורב נוסף (שלבי) נתפס והפליל אותם בעבירת הסחר בנשק, אשר בסופו של דבר נמחקה במסגרת ההסדר.",ראיות לעונש
75,ME-19-08-1203-11,"במהלך התקופה שבה היו במעצר בית, לא הפרו את תנאי השחרור.",ראיות לעונש
76,ME-19-08-1203-11,"הנאשם 1 סובל מקשיים הסתגלותיים, סיים 9 שנות לימוד בלבד, קשיים אלה המשיכו גם בבית הסוהר, שם הנאשם נחשף ללעג ולהתייחסות פוגענית מצד האסירים האחרים, נוכח מוגבלותו בדיבור.",ראיות לעונש
77,ME-19-08-1203-11,"הנאשם 1 מבין היום שפעל באופן ילדותי ולא מגובש, טעה בשיקול דעתו וזאת לקידום מצבה הכלכלי של משפחתו.",ראיות לעונש
78,ME-19-08-1203-11,"מדובר במשפחה בה 10 אחים, ההורים התגרשו והילדים נותרו עם אמם בלבד, ללא קשר עם האב.",ראיות לעונש
79,ME-19-08-1203-11,הלחץ כלכלי בבית הוביל את הנאשם 1 לביצוע העבירה.,ראיות לעונש
80,ME-19-08-1203-11,הנאשם 2 עזב את מערכת החינוך לאחר 8 שנות לימוד בלבד.,ראיות לעונש
81,ME-19-08-1203-11,שני האחים גילו קשיים בהסתגלות למעצר.,ראיות לעונש
82,ME-19-08-1203-11,הנאשמים עצורים כבר קרוב לשנה.,ראיות לעונש
83,ME-19-08-1203-11,"הטיעונים לעונש נדחו פעמיים בשל מצב החירום, ולכן נותרו הנאשמים בסטטוס של עצורים, ולא של אסירים.",ראיות לעונש
84,ME-19-08-1203-11,"בשל מצב החירום, קיימות הגבלות על ביקורים.",ראיות לעונש
85,ME-19-08-1203-11,ההגנה עותרת להסתפק בתקופת מעצרם של הנאשמים.,ראיות לעונש
86,ME-19-08-1203-11,הנאשם 1 טען שהוא מודה במעשיו ומודע לכך שעשה טעות.,ראיות לעונש
87,ME-19-08-1203-11,הוא רחוק מהמשפחה ומאשתו.,ראיות לעונש
88,ME-19-08-1203-11,"הנאשם 2 טען שהוא מודה שעשה טעות, הם השתקמו בבית הסוהר, ולא יחזרו על מעשיהם.",ראיות לעונש
89,ME-19-08-1203-11,דיון - קביעת מתחם העונש ההולם,ראיות לעונש
90,ME-19-08-1203-11,"כתב האישום מתאר אירוע אחד מתמשך שתחילתו בעבירת הנשק וסופו בעבירת הנהיגה פוחזת ורשלנית, ומכאן שיש לקבוע בגינו מתחם עונש הולם אחד.",ראיות לעונש
91,ME-19-08-1203-11,הערך החברתי אשר נפגע בעבירת נשיאת נשק הוא הגנה על בטחון הציבור.,ראיות לעונש
92,ME-19-08-1203-11,"נשיאת נשק חם, מסוג M16, שהוא נשק התקפי, יוצרת סיכון שהנשק יגיע בסופו של דבר לגורמים אשר יעשו בו שימוש למטרות פסולות, פליליות או ביטחוניות, לרבות פגיעה בגוף או בנפש.",ראיות לעונש
93,ME-19-08-1203-11,"בחינת מידת הפגיעה בערך המוגן מובילה למסקנה כי הפגיעה היא ברף בינוני-גבוה, הנאשם 1 רכש רובה סער מסוג M16 משטחי איו""ש והביאו לישראל, תוך שהנאשמים נשאו אותו ברכבם.",ראיות לעונש
94,ME-19-08-1203-11,"בהקשר זה יש לתת את הדעת לכך שהנאשמים הורשעו בעבירה של נשיאת נשק, אשר העונש המרבי הקבוע בצידה הוא של 10 שנות מאסר, שהיא חמורה יותר מעבירה של החזקת נשק אשר העונש הקבוע בצידה הוא של 7 שנות מאסר, ואולם מדובר בעבירה קלה יותר מעבירה של סחר בנשק.",ראיות לעונש
95,ME-19-08-1203-11,הנאשם 1 הורשע אף בעבירה של רכישת נשק.,ראיות לעונש
96,ME-19-08-1203-11,"עוד יש לתת את הדעת לכך שעסקינן בנשיאה של כלי נשק מסוג רובה, שהיא חמורה יותר מאשר עבירה בנשק מסוג אקדח, בשל פוטנציאל הנזק הרב יותר של רובה.",ראיות לעונש
97,ME-19-08-1203-11,"העברת הנשק משטחי איו""ש לשטח מדינת ישראל מחמירה את הפגיעה בערך המוגן.",ראיות לעונש
98,ME-19-08-1203-11,מידת הפגיעה בערך המוגן בעבירת מעשה פזיזות ורשלנות ברכב היא ברף בינוני.,ראיות לעונש
99,ME-19-08-1203-11,"הנאשמים נמלטו מהשוטרים בנסיעה המהירה תוך שסיכנו את השוטר שאחז דרך חלון הרכב בחולצתו של הנאשם 1, זגזגו בין נתיבים, עלו על שולי הכביש ואף נצמדו לרכב משטרתי עד אשר נאלץ לפגוע במעקה הבטיחות כדי להימנע מתאונה.",ראיות לעונש
100,ME-19-08-1203-11,"עם זאת, המרדף התקיים לאורך מספר מאות מטרים בלבד.",ראיות לעונש
101,ME-19-08-1203-11,"במסגרת הנסיבות הקשורות בביצוע העבירה (סעיף 40 ט' לחוק), יש לתת את הדעת לכך שלעבירה קדם תכנון.",ראיות לעונש
102,ME-19-08-1203-11,"הנאשם 1 יצר קשר עם אחר לשם רכישת כלי הנשק, בהמשך לכך נסע לטול כרם עם הנאשם 2 שם נפגש עם האחר אשר הביא את כלי הנשק והנאשם 1 שילם חלק מהתמורה עבורו.",ראיות לעונש
103,ME-19-08-1203-11,בנוסף הנאשם 1 שילם לאדם אחר שיעביר את כלי הנשק דרך פרצה בגדר לשטח ישראל.,ראיות לעונש
104,ME-19-08-1203-11,חלקו היחסי של הנאשם 1 בביצוע העבירות רב יותר מחלקו היחסי של הנאשם 2.,ראיות לעונש
105,ME-19-08-1203-11,"הנאשם 1 היה זה שרכש את כלי הנשק, נהג ברכב בו הנאשמים נשאו את הנשק וביצעו את עבירת מעשה פזיזות ורשלנות ברכב.",ראיות לעונש
106,ME-19-08-1203-11,הנזק הפוטנציאלי בעבירות נשק הוא רב וכולל פגיעה בגוף ובנפש.,ראיות לעונש
107,ME-19-08-1203-11,פוטנציאל הנזק קשור לחשש מפני הגעת הנשק לידי אחרים שעלולים לעשות בו שימוש במכוון או בשגגה.,ראיות לעונש
108,ME-19-08-1203-11,הנשק התקבל לידי הנאשמים כשהוא מפורק ובצדו מחסנית וכדור.,ראיות לעונש
109,ME-19-08-1203-11,"יש לתת את הדעת לכך שמדובר בנשק אשר לפי חוות דעת מז""פ היה מלכתחילה רובה אוויר, ואשר הוסב לירי תחמושת בקליבר 5.56 מ""מ, והכיל מכלול וקנה תקניים של 16M.",ראיות לעונש
110,ME-19-08-1203-11,לא נעשה שימוש בנשק ולא נגרם נזק בפועל.,ראיות לעונש
111,ME-19-08-1203-11,הנזק הפוטנציאלי בעבירת הנהיגה בפזיזות וברשלנות הוא רב וכולל סיכון משמעותי לפגיעה במשתמשי הדרך ובשוטרים שניסו לעצרם.,ראיות לעונש
112,ME-19-08-1203-11,הסיבה שהביאה את הנאשמים לביצוע עבירת הנשק היא בצע כסף.,ראיות לעונש
113,ME-19-08-1203-11,"כפי שטענו ב""כ הנאשמים הדבר נעשה לשם קידום מצבה הכלכלי של המשפחה.",ראיות לעונש
114,ME-19-08-1203-11,עבירת מעשה פזיזות ורשלנות ברכב בוצעה על רקע רצונם של הנאשמים להימלט מהמשטרה.,ראיות לעונש
115,ME-19-08-1203-11,בחינת מדיניות הענישה הנוהגת מעלה כי במקרים דומים הוטלו על נאשמים עונשי מאסר במנעד רחב כמפורט להלן:,ראיות לעונש
116,ME-19-08-1203-11,"בהתאם לתיקון 113 לחוק העונשין (סעיף 40 יג'), אני קובע כי מתחם העונש ההולם בעניינו של הנאשם 1 הוא החל מ-30 ועד ל-54 חודשי מאסר בפועל.",ראיות לעונש
117,ME-19-08-1203-11,מתחם העונש ההולם בעניינו של הנאשם 2 הוא החל מ-20 ועד ל-44 חודשי מאסר בפועל.,ראיות לעונש
118,ME-19-08-1203-11,"במקרה דנן, לא קיימים שיקולים אשר מצדיקים חריגה מהמתחם, לחומרה או לקולה.",ראיות לעונש
119,ME-19-08-1203-11,בעניינם של הנאשמים לא הוגש תסקיר שירות המבחן ולא הוגשו ראיות לכך ששולבו בטיפול או בהליך שיקום במסגרת מעצרם.,ראיות לעונש
120,ME-19-08-1203-11,גזירת העונש המתאים לנאשמים,ראיות לעונש
121,ME-19-08-1203-11,"בגזירת העונש המתאים לנאשמים, בגדרי מתחם העונש ההולם, יש להתחשב בנסיבות שאינן קשורות בביצוע העבירה (סעיף 40 יא').",ראיות לעונש
122,ME-19-08-1203-11,במסגרת זו מן הראוי לתת את הדעת לכך שהנאשמים הם אחים.,ראיות לעונש
123,ME-19-08-1203-11,הנאשם 1 בן 30 והנאשם 2 בן 36.,ראיות לעונש
124,ME-19-08-1203-11,"הנאשמים גדלו במשפחה בת 12 נפשות, כשההורים התגרשו והאב לא מקיים עמם קשר.",ראיות לעונש
125,ME-19-08-1203-11,מצבה הכלכלי של המשפחה מתואר כקשה.,ראיות לעונש
126,ME-19-08-1203-11,נטען שהנאשם 1 סובל מקשיים הסתגלותיים בגינם נשר ממערכת החינוך בתום 9 שנות לימוד.,ראיות לעונש
127,ME-19-08-1203-11,הנאשם 2 עזב את בית הספר לאחר 8 שנות לימוד.,ראיות לעונש
128,ME-19-08-1203-11,"שניהם מגלים קשיים בהסתגלות למעצר, כשהנאשם 1 חשוף ללעג ולהתייחסות פוגענית מצד אסירים אחרים בשל מגבלתו בדיבור.",ראיות לעונש
129,ME-19-08-1203-11,הנאשמים הודו ונטלו אחריות למעשיהם בעבירות.,ראיות לעונש
130,ME-19-08-1203-11,"עברו הפלילי של הנאשם 1 כולל הרשעה מחודש יוני 10' בגין ביצוע עבירת חבלה חמורה, בגינה נדון הנאשם לעונש של 10 חודשי מאסר בפועל לצד ענישה נלווית.",ראיות לעונש
131,ME-19-08-1203-11,ההרשעה התיישנה אולם לא נמחקה.,ראיות לעונש
132,ME-19-08-1203-11,עברו התעבורתי כולל 12 הרשעות קודמות בין השנים 2008-2019 בגין מגוון עבירות תעבורה.,ראיות לעונש
133,ME-19-08-1203-11,עברו הפלילי של הנאשם 2 כולל 2 הרשעות מהשנים 2007 ו-2018 בגין עבירת גניבה ובגין עבירת מס בגינה נדון ל-6 חודשי מאסר בעבודות שירות.,ראיות לעונש
134,ME-19-08-1203-11,עברו התעבורתי כולל 15 הרשעות בין השנים 2006-2013.,ראיות לעונש
135,ME-19-08-1203-11,כמו כן נתתי דעתי לתקופה המעצר שבה שוהים הנאשמים מזה כשנה.,ראיות לעונש
136,ME-19-08-1203-11,"כן נתתי דעתי לכך שהנאשם שוחררו ממעצרם במסגרת המעצר לצרכי חקירה, ולאחר מכן שבו ונעצרו.",ראיות לעונש
137,ME-19-08-1203-11,שיקול נוסף שיש התחשב בו הוא עקרון האחידות בענישה.,ראיות לעונש
138,ME-19-08-1203-11,בקשר זה יש לתת את הדעת לכך ששני הנאשמים הורשעו בעבירות של נשיאת נשק ומעשה פזיזות ורשלנות ברכב.,ראיות לעונש
140,ME-19-08-1203-11,קיים שוני מהותי בין הנאשמים בכל הקשור בחלקם בביצוע העבירות.,ראיות לעונש
141,ME-19-08-1203-11,"הנאשם 1 היה מחולל העבירה, הוא יזם את הקשר עם האחר לשם רכישת הנשק, רכש את הנשק, תיאם עם אדם אחר שיעביר את כלי הנשק דרך פרצה בגדר לשטח מדינת ישראל, עמד בקשר עם האחר ממנו רכש את הנשק לאורך הזמן הרלוונטי בכתב האישום וכן היה זה שנהג באופן רשלני ופזיז ברכב.",ראיות לעונש
142,ME-19-08-1203-11,"הנאשם 2 בהקשר זה, התלווה לנאשם 1 בעת שנסע לבצע את עסקת רכישת הנשק וישב לצדו ברכב בעת שקיבלו את הנשק ונסעו בפזיזות ורשלנות.",ראיות לעונש
143,ME-19-08-1203-11,"מכאן שנקבעו מתחמי עונש שונה לנאשמים, כשמתחם העונש הראוי של הנאשם 1 גבוה יותר מזה של הנאשם 2 וזאת לנוכח הנסיבות הקשורות בביצוע העבירה, ומכאן שאף העונשים אשר ייגזרו עליהם, יהיו שונים.",ראיות לעונש
144,ME-19-08-1203-11,"באיזון בין השיקולים השונים, סבורני כי יש לגזור על הנאשמים עונש בחלקו הגבוה יחסית של השליש התחתון של מתחם העונש, לצד קנס כספי.",ראיות לעונש
145,ME-19-08-1203-11,על הנאשם 1 יש להשית בנוסף פסילת רישיון נהיגה.,ראיות לעונש
146,ME-19-08-1203-11,"אשר על-כן, הנני גוזר על הנאשם 1 את העונשים הבאים:",סוף דבר
147,ME-19-08-1203-11,36 חודשי מאסר בפועל בניכוי ימי מעצרו: 4.7.19-11.7.19 ומיום 29.7.19 ועד היום.,סוף דבר
148,ME-19-08-1203-11,"12 חודשי מאסר על תנאי, לבל יעבור הנאשם במשך 3 שנים מיום שחרורו ממאסר  כל עבירת נשק מסוג פשע.",סוף דבר
149,ME-19-08-1203-11,"6 חודשים מאסר על תנאי, לבל יעבור הנאשם במשך שנתיים מיום שחרורו ממאסר כל עבירת נשק מסוג עוון או נהיגה פזיזה ורשלנית ברכב.",סוף דבר
150,ME-19-08-1203-11,"קנס כספי בסך של 6,000 ₪ או 60 ימי מאסר תמורתו.",סוף דבר
151,ME-19-08-1203-11,"הקנס ישולם ב-6 תשלומים חודשיים שווים ורצופים, שהראשון שבהם ביום 1.1.21.",סוף דבר
152,ME-19-08-1203-11,"אם לא ישולם תשלום כלשהו במועדו, תעמוד היתרה לפירעון מיידי.",סוף דבר
153,ME-19-08-1203-11,6 חודשים פסילה בפועל מלהחזיק ברישיון נהיגה מיום שחרורו ממאסר.,סוף דבר
154,ME-19-08-1203-11,מובהר לנאשם כי עליו להפקיד את רישיון הנהיגה שברשותו או הצהרה מתאימה במזכירות בית המשפט בסמוך לפני מועד השחרור מהמאסר.,סוף דבר
155,ME-19-08-1203-11,6 חודשים פסילה על תנאי מלקבל או להחזיק רישיון נהיגה למשך שנתיים מיום שחרורו מהמאסר.,סוף דבר
156,ME-19-08-1203-11,"אשר על-כן, הנני גוזר על הנאשם 2 את העונשים הבאים:",סוף דבר
157,ME-19-08-1203-11,24 חודשי מאסר בפועל בניכוי ימי מעצרו: 4.7.19-11.7.19 ומיום 29.7.19 ועד היום.,סוף דבר
160,ME-19-08-1203-11,"קנס כספי בסך של 4,000 ₪ או 30 ימי מאסר תמורתו.",סוף דבר
161,ME-19-08-1203-11,"הקנס ישולם ב-4 תשלומים חודשיים שווים ורצופים, שהראשון שבהם ביום 1.1.21.",סוף דבר
164,ME-19-08-1203-11,זכות ערעור לבית-המשפט העליון תוך 45 ימים.,סוף דבר
165,ME-19-08-1203-11,"ניתן היום,  ט""ו תמוז תש""פ, 07 יולי 2020, בנוכחות הצדדים.",סוף דבר
