,verdict,text,part
0,ME-15-06-10549-413,"ע""י ב""כ עו""ד ענבל ברסנו",מדינת ישראל
1,ME-15-06-10549-413,"1 חמזה בן סלאמה צואוין (אסיר), ת.ז.",הנאשם:
2,ME-15-06-10549-413,xxxxxxxxx,הנאשם:
3,ME-15-06-10549-413,"ע""י ב""כ עו""ד מוחמד ג'ברין",הנאשם:
4,ME-15-06-10549-413,"חוק העונשין, תשל""ז-1977: סע'  114(א), 144(א), 305(1), 329, 329(א), 329(א)(1), 333, 334, 335, 335(א)(1), 499(א)(1)",הנאשם:
5,ME-15-06-10549-413,"חוק למניעת הסתננות (עבירות ושיפוט), תשי""ד-1954: סע'  2",הנאשם:
6,ME-15-06-10549-413,"תקנות ההגנה (שעת-חירום), 1945: סע'  85(א)",הנאשם:
7,ME-15-06-10549-413,"חוק סדר הדין הפלילי [נוסח משולב], תשמ""ב-1982: סע'  187(ב)",הנאשם:
16,ME-15-06-10549-413,"הנאשם הורשע על פי הודאתו בכתב אישום מתוקן, בעבירה של חבלה בכוונה מחמירה, לפי סעיף 329(א)(1) לחוק העונשין, תשל""ז – 1977 (להלן: ""חוק העונשין"").",גזר דין
17,ME-15-06-10549-413,"מעובדות כתב האישום המתוקן בשנית עולה כי הנאשם היה בתקופה הרלוונטית אסיר בכלא רמון; ביום 23/2/15, בשעה 12:10 או בסמוך לכך, היה הנאשם צריך לצאת לבדיקות רפואיות בבית החולים של שירות בתי הסוהר; במהלך בדיקת הנאשם לקראת יציאתו מהכלא, נשמע צפצוף במכשיר המגנומטר שהעלה את חשדו של הסוהר חיים (להלן: ""חיים"" או ""הסוהר""), אשר ביקש מהנאשם לעבור לחדר צדדי לצורך ביצוע חיפוש גופני; הנאשם נכנס לחדר כשחיים בעקבותיו, שלף חפץ חד שהסתיר בבגדיו, צעק ""אללה אכבר"", ובכוונה לגרום לחיים חבלה חמורה, התקרב אל חיים ודקר אותו בצווארו ובפניו; חיים הדף מעליו את הנאשם וקרא לסוהר נוסף, ישראל (להלן: ""ישראל""), שיבוא לסייע לו; הנאשם הבחין בישראל, הלך לכיוונו, אך כשראה שישראל מחזיק באלה, חזר לכיוונו של חיים; חיים השליך שרפרף מפלסטיק שהיה מונח בסמוך אליו, על מנת להרחיק את הנאשם ממנו; סוהר נוסף, חגי (להלן: ""חגי"") שמע את הצעקות, ניגש לחדר ויחד עם חיים הצליחו להשתלט על הנאשם; כתוצאה ממעשיו של הנאשם, נגרמו לחיים סימני חבלה בלחי השמאלית, באורך של 15 ס""מ, שתי שריטות  באזור הצוואר באורך של 10 ס""מ ו- 4 ס""מ, שריטות באזור העליון השמאלי של החזה ורגישות באזור החזה והצוואר.",גזר דין
18,ME-15-06-10549-413,"המאשימה התחילה להציג ראיותיה, ונשמעו עדויותיהם של 8 עדים, כולל חיים, ישראל וחגי.",גזר דין
19,ME-15-06-10549-413,"המאשימה הגישה מוצגים שונים ובין השאר צילום הפגיעות בחיים (ת/2 ו- ת/3), צילום החפץ בו עשה הנאשם שימוש כדי לדקור את חיים (ת/4), צילומי מצלמות אבטחה (ת/5 ו- ת/6), מזכרים ותעודות שונות.",גזר דין
20,ME-15-06-10549-413,ההגנה הגישה צילומים של הנאשם אחרי האירוע (נ/1).,גזר דין
21,ME-15-06-10549-413,"לאחר שנשמעו העדויות שתוארו לעיל, הגיעו הצדדים להסדר טיעון, על פיו חזר בו הנאשם מכפירתו, הודה בעובדות כתב האישום המתוקן בשנית (כמתואר לעיל) והורשע.",גזר דין
22,ME-15-06-10549-413,"הסדר הטיעון לא כלל הסכמה עונשית, אך הצדדים הסכימו שהמאשימה תטען לעונש של 5 שנות מאסר בפועל, אשר ירוצה במצטבר לכל עונש אחר אותו מרצה הנאשם, וההגנה לא תהיה מוגבלת בטיעוניה.",גזר דין
23,ME-15-06-10549-413,"בנוסף, הוגש תסקיר נפגע עבירה, בקשר למצבו של חיים, אשר הוכן בהתאם לסעיף 187(ב) לחוק סדר הדין הפלילי (נוסח משולב), התשמ""ב - 1982.",גזר דין
24,ME-15-06-10549-413,מטעם הנאשם הוגשו תעודות רפואיות על טיפול שקיבל בחדר המיון בעקבות חשד לשברים בעצמות פנים ופגיעה בעין שמאל.,גזר דין
25,ME-15-06-10549-413,"תסקיר נפגע עבירה- בתסקיר שנערך בעניינו של חיים צוין כי הוא שב לעבודתו כיומיים לאחר הפגיעה, אולם בעקבות התקיפה הוא נדרש להתמודד עם המתח סביב המגע עם האסירים והתקשורת עימם, תהליך שלווה מבחינתו בתחושות של לחץ וחשש מפני פגיעה על ידי אסיר נוסף.",גזר דין
26,ME-15-06-10549-413,"לטענת חיים, מאז האירוע הוא מתנהל בדריכות וזהירות יתר מול האסירים מה שמסרבל את עבודתו, וגורם לפגיעה בדמוי העצמי שלו ובאופן בו הוא תופס את כוחותיו ויכולותיו.",גזר דין
27,ME-15-06-10549-413,"בחירתו של הנאשם לפגוע דווקא בו מעלה בו חששות בנוגע לאופן בו מתבוננים עליו אנשים, נסדקה עבורו התדמית הפיזית החזקה שראה בעצמו, אמונתו ביכולותיו נפגעה, התקשה להירדם כשהיה לבד בביתו, חווה סיוטים ליליים ומיעט לצאת לבילויים או למפגשים חברתיים בגלל התחבושת על פניו.",גזר דין
28,ME-15-06-10549-413,"הפגיעה הציפה בחיים זיכרונות ומראות קשים מתקופת שירותו הצבאי, הוא מתקשה לייצר קשרי חברות חדשים ומטופל על ידי פסיכותרפיסטית.",גזר דין
29,ME-15-06-10549-413,"נוכח המתואר בתסקיר, על מנת להעניק לחיים הכרה חברתית כנפגע על ידי הנאשם, הומלץ כי יוטל על הנאשם, בין היתר, פיצוי כספי משמעותי לחיים.",גזר דין
30,ME-15-06-10549-413,"המאשימה עתרה להשית על הנאשם עונש של 5 שנות מאסר בפועל, אשר ירוצו במצטבר לכל עונש מאסר אותו מרצה הנאשם וכן מאסר מותנה, קנס ופיצוי הולם למתלונן.",טענות המאשימה לעונש 
31,ME-15-06-10549-413,המאשימה מבקשת לייחס משקל רב לעקרון ההלימה.,טענות המאשימה לעונש 
32,ME-15-06-10549-413,"לטענתה, הערכים החברתיים שנפגעו מביצוע העבירה הם שמירה על בטחונו האישי של הציבור, שלמות גופו וכבודו ושלטון החוק.",טענות המאשימה לעונש 
33,ME-15-06-10549-413,"במעשיו פגע הנאשם ברף העליון של הערכים המוגנים, תוך שהוא תוקף ופוצע עובד ציבור, על ידי שימוש בנשק קר.",טענות המאשימה לעונש 
34,ME-15-06-10549-413,"עובדות כתב האישום המתוקן, בהן הורשע הנאשם, מלמדות כי הנאשם נקט באלימות חמורה כאשר פגע במתלונן בפניו וצווארו, שהם אזורים רגישים וחיוניים, אלימות שהיה בה כדי להעמיד את המתלונן בסכנת חיים ממשית.",טענות המאשימה לעונש 
35,ME-15-06-10549-413,"נגרם לחיים נזק חמור כתוצאה ממעשה העבירה, ורק בשל תושייתו וסוהר נוסף, נמנעו תוצאות חמורות הרבה יותר.",טענות המאשימה לעונש 
36,ME-15-06-10549-413,"הנאשם ביצע את מעשיו בין כותלי בית הסוהר, כלפי סוהר, לאחר שהחליט לפגוע בו בשל היותו סוהר.",טענות המאשימה לעונש 
37,ME-15-06-10549-413,"לטענת המאשימה, על בית המשפט להוציא מסר ברור וחד משמעי לעבריינים פוטנציאליים ולציבור כולו – לפיו בעבירות מסוג זה יושתו עונשים חמורים.",טענות המאשימה לעונש 
38,ME-15-06-10549-413,"המאשימה ביקשה להתחשב בשיקולי הרתעת הרבים והיחיד, כאשר מדובר בעבירה המאפיינת את ""תת תרבות הסכין"", קיימת חשיבות להרתעת הנאשם מחזרה על העבירה והרתעת הרבים, במיוחד כאשר מדובר באסיר שביצע עבירה כלפי איש סגל.",טענות המאשימה לעונש 
39,ME-15-06-10549-413,"נוכח זאת ומאחר שהנאשם לא חדל מפעילות עבריינית גם בין כותלי בית הסוהר, עותרת המאשימה להטיל על הנאשם עונש ראוי של חמש שנות מאסר בפועל, מאסר על תנאי, קנס ופיצוי למתלונן.",טענות המאשימה לעונש 
40,ME-15-06-10549-413,"ב""כ הנאשם טען כי מתחם הענישה הנהוג במקרים מסוג זה הינו 12 חודשים עד 30 חודשי מאסר בפועל בלבד.",טענות הנאשם לעונש
41,ME-15-06-10549-413,"לשיטתו, הגם שמדובר באסיר בטחוני, לא מדובר באירוע שבוצע על רקע לאומני, אלא בתקיפה שהחלה בשל חששו של הנאשם שהסוהרים מתנכלים לו.",טענות הנאשם לעונש
42,ME-15-06-10549-413,"ב""כ הנאשם טוען כי הסוהרים השתלטו על הנאשם בקלות ובמהירות תוך הפעלת כוח בלתי סביר ומוגזם עד כי נגרמו לנאשם שברים בעצמות האף ושטפי דם בעיניים.",טענות הנאשם לעונש
43,ME-15-06-10549-413,הנאשם נזקק לקבלת טיפול רפואי ואף אושפז בבית החולים למשך שבוע ימים.,טענות הנאשם לעונש
44,ME-15-06-10549-413,"כמו כן, נטען כי הנאשם הוענש גם בין כותלי בית הסוהר, בכך שנשלח להפרדה ובידוד למשך שנה וחצי ונשללו ממנו ביקורים וגם השימוש בקנטינה, בעוד שעל פי עדותו של המתלונן ועל פי תסקיר נפגע העבירה שנערך בעניינו, הלה חזר לעבודה יומיים לאחר המקרה והמשיך לבצע את אותו התפקיד שמילא קודם לכן.",טענות הנאשם לעונש
45,ME-15-06-10549-413,"לסיכום טענותיו הוסיף ב""כ הנאשם וטען כי מדובר בתושב שטחים שנכנס לכלא כשהוא צעיר בן 21 ונידון ל- 13 שנות מאסר בלא כל אפיק שיקומי.",טענות הנאשם לעונש
46,ME-15-06-10549-413,"הנאשם, במסגרת המילה האחרונה, אמר שהוא מצטער על מעשיו.",דבר הנאשם
47,ME-15-06-10549-413,"הנאשם הורשע בביצוע עבירה חמורה מאוד- בהיותו אסיר, הוא תקף סוהר באכזריות, באמצעות חפץ חד שהסתיר בבגדיו, ודקר אותו בפניו ובצווארו.",דבר הנאשם
48,ME-15-06-10549-413,"הנזק הגופני שיכול היה להיגרם לסוהר היה חמור ביותר, וזאת נוכח האיברים בהם נגרמה הפגיעה- הפנים והצוואר, אך למרבה המזל, הנזק הגופני שנגרם בפועל, לא היה משמעותי.",דבר הנאשם
49,ME-15-06-10549-413,"אולם, כעולה מתסקיר נפגע העבירה, הנזקים הנפשיים שנגרמו לחיים לא היו קלים ועד היום הוא נושא צלקות נפשיות בשל האירוע, המגבילות אותו בחיי החברה ובעבודתו.",דבר הנאשם
50,ME-15-06-10549-413,"החברה שולחת את הסוהרים למקום מסוכן, רווי אלימות, על מנת להגן עליה מפני עבריינים, כולל כאלה שעברו עבירות אלימות ואחרות, מן החמורות שבספר החוקים.",דבר הנאשם
51,ME-15-06-10549-413,"על בית המשפט להגיב בחומרה על פגיעה בסוהרים, על מנת לתרום את חלקו בהגנה עליהם ולמאבק נגד גילויי אלימות נגדם.",דבר הנאשם
52,ME-15-06-10549-413,"הערכים המוגנים שנפגעו מביצוע העבירה הם ביטחון ושלום הציבור, שלמות גופו וכבודו, שמירה על אנשי חוק ושלטון החוק והסדר הציבורי.",דבר הנאשם
53,ME-15-06-10549-413,"מידת הפגיעה בערכים היא גבוהה, בשל חומרת התקיפה והעובדה שהעבירות בוצעו בתחומי הכלא, כנגד עובד ציבור.",דבר הנאשם
54,ME-15-06-10549-413,הנאשם הורשע בעבירת אלימות קשה בעודו מרצה עונש מאסר ממושך בגין עבירות חמורות.,דבר הנאשם
55,ME-15-06-10549-413,"תקיפתו של הסוהר על ידי הנאשם נעשתה כאשר הופנה הנאשם לקבלת טיפול רפואי, למול עיניי הסוהרים, בין כותלי בית הסוהר, באמצעות נשק קר.",דבר הנאשם
56,ME-15-06-10549-413,"סקירת הפסיקה הנוהגת בהתייחס לעבירות בהן הורשע הנאשם בנסיבות הדומות לענייננו, מלמדת על ענישה של מאסר משמעותי בפועל:",דבר הנאשם
57,ME-15-06-10549-413,"הנאשם הפנה לגזרי דין בהם נגזרו על הנאשמים עונשים של 12 עד 24 חודשי מאסר, והמתחם העולה מהם הוא 18 – 48 חודשים.",דבר הנאשם
58,ME-15-06-10549-413,"אולם, בגזרי הדין אליהם הפנה הנאשם הורשעו הנאשמים בעבירות קלות מהנאשם בתיק הנוכחי (לפי סעיפים 333 או 334, בנסיבות סעיף 335 לחוק העונשין, לעומת הנאשם שהורשע בעבירה לפי סעיף 329 לחוק העונשין), ובאחד מהם אף זוכה הנאשם מעבירה לפי סעיף 329 לחוק העונשין.",דבר הנאשם
59,ME-15-06-10549-413,"לכן, המתחם הראוי בענייננו הוא גבוה יותר מזה העולה מגזרי הדין אליהם הפנה הנאשם.",דבר הנאשם
60,ME-15-06-10549-413,"בהביאי בחשבון את הערכים החברתיים שנפגעו מביצוע העבירה; הפגיעה הגבוהה בהם;  מדיניות הענישה הנהוגה כפי שפורטה לעיל (בשים לב שחלק מגזרי הדין שפורטו לעיל נגזרו בגין עבירות קלות יותר, לפי סעיפים 333 או 334 בנסיבות סעיף 335 לחוק העונשין), בהתחשב בכך שמדובר בעבירה שבוצעה בתוך כתלי הכלא, נגד סוהר; הנזק המשמעותי שנגרם לסוהר בפועל, כפי שפורט לעיל; והנזק המשמעותי יותר שהיה צפוי להיגרם נוכח התקיפה לאזור הפנים והצוואר, אני סבור שמתחם הענישה ההולם עומד על 4 עד 8 שנות מאסר.",דבר הנאשם
61,ME-15-06-10549-413,במקרה זה אין נסיבות המצדיקות חריגה לקולא או לחומרה ממתחם הענישה.,דבר הנאשם
62,ME-15-06-10549-413,"שקלתי את הסכמת הצדדים, ובהתחשב בהודאת הנאשם, ההלכה בדבר כיבוד הסדרי טיעון והעובדה שהעונש המקסימאלי המוסכם נמצא בתוך מתחם הענישה ההולם, אני סבור שהצדדים שקלו היטב את כל השיקולים הצריכים לעניין, הסדר הטיעון הולם ולכן אכבד אותו.",דבר הנאשם
63,ME-15-06-10549-413,"על כן, לא אגזור על הנאשם עונש מאסר העולה על 5 שנים.",דבר הנאשם
64,ME-15-06-10549-413,"בקביעת עונשו של הנאשם בתוך מתחם הענישה, התחשבתי לחומרה בעברו הפלילי של הנאשם, ובכך שהעבירה בוצעה פחות משנה לאחר שנגזר על הנאשם עונש מאסר בשל עבירות חמורות.",דבר הנאשם
65,ME-15-06-10549-413,"לקולא, התחשבתי בגילו של הנאשם ובכך שהנאשם נטל אחריות על מעשיו והודה, אם כי הדבר נעשה לאחר שמיעת רוב העדויות ובין השאר עדותו של המתלונן.",דבר הנאשם
66,ME-15-06-10549-413,"בשקלול הנסיבות, היות והעונש המקסימאלי עליו סיכמו הצדדים (5 שנות מאסר), מצוי במחצית הנמוכה של המתחם, אני סבור שזה העונש המתאים בנסיבות העניין.",דבר הנאשם
67,ME-15-06-10549-413,אשר על כן הנני גוזר על הנאשם את העונשים הבאים:,דבר הנאשם
68,ME-15-06-10549-413,"מאסר בפועל למשך 5 שנים, שירוצה במצטבר לכל מאסר שמרצה הנאשם.",דבר הנאשם
69,ME-15-06-10549-413,18 חודשי מאסר על תנאי.,דבר הנאשם
70,ME-15-06-10549-413,"הנאשם יישא בעונש זה אם בתקופה של 3 שנים מהיום, יעבור עבירת אלימות מסוג פשע.",דבר הנאשם
71,ME-15-06-10549-413,"בנסיבות העניין ונוכח המאסר הממושך יחסית, אני נמנע מהטלת קנס.",דבר הנאשם
72,ME-15-06-10549-413,"הנאשם ישלם למתלונן- הסוהר חיים, עד תביעה 1, פיצוי בסכום של 25,000 ₪, אשר יופקד על ידי הנאשם בקופת בית המשפט עבור המתלונן, תוך 90 יום.",דבר הנאשם
73,ME-15-06-10549-413,זכות ערעור לבית המשפט העליון תוך 45 יום.,דבר הנאשם
74,ME-15-06-10549-413,"5129371ניתן היום,  ח' כסלו תשע""ז, 08 דצמבר 2016, במעמד הצדדים.",דבר הנאשם
