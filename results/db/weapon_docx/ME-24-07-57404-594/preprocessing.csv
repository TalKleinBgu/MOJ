,verdict,text,part
0,ME-24-07-57404-594,"חוק העונשין, תשל""ז-1977: סע'  29(א), 31, 34א, 40ט, 144(ב), 402(ב), 40יג(א), 40יג(ג), 413ג",גבריאל הלוי   תורת דיני העונשין 
1,ME-24-07-57404-594,פקודת התעבורה [נוסח חדש]: סע'  67,גבריאל הלוי   תורת דיני העונשין 
2,ME-24-07-57404-594,"הנאשם, מוחמד עאמש, הורשע ביום 20.11.24 - בהתאם להודאתו במסגרת הסדר טיעון - בעבירות שנכללו בכתב אישום מתוקן אשר הוגש נגדו, ואשר עניינן בשוד בנסיבות מחמירות לפי סעיפים 402(ב) ו - 29(א) לחוק העונשין, התשל""ז - 1977 (להלן: ""חוק העונשין"" או ""החוק); סיוע לעבירות בנשק (נשיאה והובלה) לפי סעיפים 144(ב) רישה וסיפה ו - 31 לחוק; זיוף סימני זיהוי של רכב לפי סעיפים 413ג ו-29(א)לחוק;  ונהיגה בפסילה לפי סעיף 67 לפקודת התעבורה [נוסח חדש], תשכ""א - 1961.",גזר דין
3,ME-24-07-57404-594,הצדדים לא הציגו לפניי הסכמות בעניין ענישה.,גזר דין
4,ME-24-07-57404-594,עובדות כתב האישום המתוקן,גזר דין
5,ME-24-07-57404-594,"אמיר עבידאת (המתלונן) עוסק כנהג חלוקה של מוצרים מאתר המשלוחים ""אלי אקספרס"" במשאית מספר רישוי 36912901.",גזר דין
6,ME-24-07-57404-594,"עובר לתאריך 1.7.24 בשעה 9:00 החליט הנאשם ואחר, שזהותו אינה ידועה למאשימה, לשדוד את המתלונן.",גזר דין
7,ME-24-07-57404-594,"לשם כך הצטייד האחר, באקדח טעון במחסנית ובתוכה 4 כדורים לכל הפחות.",גזר דין
8,ME-24-07-57404-594,"צוין, כי האקדח הוא כלי נשק אשר סוגל לירות כדור שבכוחו להמית אדם.",גזר דין
9,ME-24-07-57404-594,"בהמשך, שינו הנאשם והאחר את סימני הזיהוי ברכב מסוג טיוטה מספר רישוי  8876664  -בבעלות אביו של הנאשם אך שהנאשם עושה בו שימוש - בכך שהסירו את לוחית הזיהוי הקדמית ובמקומה התקינו לוחית זיהוי הנושאת מספר רכב של רכב אחר, שמספרו 9191923.",גזר דין
10,ME-24-07-57404-594,"בסמוך לשעה 9:00 לערך, הגיע המתלונן, במסגרת עבודתו, לבית העסק של ואסים שרקי בג'ת, על מנת לפרוק סחורה עבור ואסים.",גזר דין
11,ME-24-07-57404-594,"לאחר פריקת הסחורה, ובעודו יושב במשאית, הגיעו הנאשם והאחר כאשר הם חובשים קסדות לראשם וכשהאחר נשא והוביל בסיועו של הנאשם אקדח ותחמושת.",גזר דין
12,ME-24-07-57404-594,השניים חסמו באמצעות הרכב את נתיב נסיעת המשאית.,גזר דין
13,ME-24-07-57404-594,"האחר יצא מן הרכב כשהוא מחזיק את האקדח, ניגש לעבר המתלונן ודרש ממנו, תוך איום באמצעות האקדח, את כספו.",גזר דין
14,ME-24-07-57404-594,"כשהמתלונן השיב כי אין לו כסף, ירה האחר שני כדורים באוויר, כל זאת כאשר הנאשם מצוי בסמוך.",גזר דין
15,ME-24-07-57404-594,"מיד לאחר מכן ניגש האחר לעבר הדלת הימנית במשאית ונטל משם בצוותא עם הנאשם את תיקו האישי של המתלונן אשר הכיל תעודת זהות, כרטיסי אשראי ומסמכים.",גזר דין
16,ME-24-07-57404-594,"בהמשך, ירד האחר מן המשאית וירה שני כדורים לעבר בית העסק של ואסים כאשר אחד מהם פגע בחלון ביתו של ואסים, אשר ממוקם מעל בית העסק וגרם לו נזק.",גזר דין
17,ME-24-07-57404-594,לאחר מכן הנאשם והאחר נמלטו מן המקום בנסיעה ברכב.,גזר דין
18,ME-24-07-57404-594,המתלונן שחש בסכנה נמלט אל עבר מחסן הצמוד לבית העסק של ואסים והסתתר שם.,גזר דין
19,ME-24-07-57404-594,"בשעה 10:15 נעצר הנאשם כשהוא נוהג ברכב, בסמוך לצומת בארותיים, לאחר שהחזיר את לוחית הרישוי הקדמית המקורית לרכב ובעודו נוהג ברכב בהיותו פסול לנהיגה מכוח החלטת בית משפט השלום לתעבורה בחדרה מיום 20.4.24 בתיק מספר 10139-04-22.",גזר דין
20,ME-24-07-57404-594,"ב""כ המאשימה המלומד, עו""ד אמיר אליאל, הגיש תמצית מרשם תעבורתי של הנאשם  (טעת/1), ממנו עלה, כי לחובת הנאשם רשומות עשר הרשעות מתחום התעבורה.",גזר דין
21,ME-24-07-57404-594,"כאן המקום לציין, כי הרשעתו מיום 20.4.24 (תיק מספר 10139-04-22) טרם נקלטה במרשם שהוצג.",גזר דין
22,ME-24-07-57404-594,הנאשם נעדר עבר פלילי.,גזר דין
23,ME-24-07-57404-594,טיעוני הצדדים לעניין העונש,גזר דין
24,ME-24-07-57404-594,"ב""כ המאשימה הגיש מסמך טיעונים לעונש בכתב (טעת/2) והוסיף על דברים אלו בעל פה.",גזר דין
25,ME-24-07-57404-594,"צוין, כי עסקינן בנאשם צעיר הנעדר עבר פלילי, הנתון במעצר עד לתום ההליכים מיום 1.7.24, בגין התיק דכאן.",גזר דין
26,ME-24-07-57404-594,הפרקליט המלומד עמד על מנגנון גזירת העונש בהתאם לכללי הבניית שיקול הדעת בענישה.,גזר דין
27,ME-24-07-57404-594,"הודגש, כי  עבירות השוד הפכו, למרבה הצער, לתופעה נפוצה ומסוכנת, ועל כן יש להגיב כלפי עשייתן בענישה מחמירה, בייחוד על רקע הנתונים שלפיהם נעשה שימוש  מסוכן בנשק בגדרו של האירוע.",גזר דין
28,ME-24-07-57404-594,"עוד עמדה המאשימה על נסיבות ביצוע העבירה (המעידות על תכנון מוקדם ומסוכנות), על הערכים המוגנים שנפגעו, והצביעה הן על הנחיית פרקליט המדינה (9.16) הן על פסיקה המתאימה לשיטתה לנסיבות התיק דנן.",גזר דין
29,ME-24-07-57404-594,"לדידה של המאשימה יש לשרטט מתחם ענישה הולם הנע בין ארבע שנים ומחצה לבין שבע שנות מאסר לריצוי בפועל, לצד עונשים נלווים (מאסר מותנה, פיצויים, קנס ופסילה בפועל ועל תנאי מלהחזיק או לקבל רישיון נהיגה).",גזר דין
30,ME-24-07-57404-594,"הוסף , כי הנשק לא נתפס ויש לראות בכך נסיבה לחומרה.",גזר דין
31,ME-24-07-57404-594,"לסיכום, נוכח הודאתו של הנאשם והעדר עבר פלילי, עתרה המאשימה למקם את עונשו של הנאשם בחלק התחתון של מתחם הענישה המוצע.",גזר דין
32,ME-24-07-57404-594,"צוין בהקשר, כי בתהליך גזירת העונש בתוככי מתחם הענישה, יש ליתן משקל גם להרתעת הרבים.",גזר דין
33,ME-24-07-57404-594,"ב""כ המלומד של הנאשם, עו""ד רומח שביט, התייחס בפתח דבריו לשוני בין פעולותיו של האחר לבין אלו של הנאשם.",גזר דין
34,ME-24-07-57404-594,"הודגש, כי הנאשם ""רק"" נהג ברכב ולא יצא הימנו.",גזר דין
35,ME-24-07-57404-594,"הוער, כי ספק אם ביצוע הירי על ידי האחר נעשה בהתאם לתוכנית העבריינית של הנאשם והאחר.",גזר דין
36,ME-24-07-57404-594,"עוד צוין, כי הנאשם לא נשא את הנשק על גופו ושבסופו של יום לא נגרם נזק.",גזר דין
37,ME-24-07-57404-594,"משאלה הם פני הדברים, הרי שלשיטתו אל לו עונש המושת לחרוג מעבר ל- 30 חודשי מאסר לריצוי בפועל.",גזר דין
38,ME-24-07-57404-594,"הסנגור עמד על כך, כי עסקינן בנאשם צעיר (בן 23), ללא עבר פלילי, אשר עובד ומתפרנס באופן נורמטיבי.",גזר דין
39,ME-24-07-57404-594,"הוזכר, כי הוא הודה מיד וחסך זמן שיפוטי ניכר, ועל כן יש לזקוף נתונים אלו לזכותו.",גזר דין
40,ME-24-07-57404-594,"ב""כ הנאשם פירט, כי במסגרת מעצרו הנאשם נוטל חלק בקבוצה טיפולית ושאין לחובתו עבירות משמעת.",גזר דין
41,ME-24-07-57404-594,"הנאשם פנה אל בית המשפט וציין, כי הוא מתנצל ושמעשיו לא יישנו.",גזר דין
42,ME-24-07-57404-594,"ביצועה של עבירת שוד באמצעות שימוש בנשק חם מחייבת את בתי המשפט, כחלק מן האינטרס הציבורי למגר עבירות אלו מן היסוד, בתגובה עונשית הולמת נגד מבצעיה.",דיון והכרעה
43,ME-24-07-57404-594,"נקל לדמיין את האימה שאחזה בגופו של המתלונן באותם רגעים שבהם נורה ירי אל עבר האוויר ובית העסק, ותעיד על כך הימלטותו המהירה של המתלונן מן הזירה, על מנת לתור אחר מקום מסתור.",דיון והכרעה
44,ME-24-07-57404-594,"למרבה המזל, אירוע חמור זה לא הסלים ולפיכך, לא הסתיים בפגיעה בגוף, דבר אשר עלול היה להוביל לתוצאות הרות אסון.",דיון והכרעה
45,ME-24-07-57404-594,זוהי אם כן נקודת המוצא העונשית.,דיון והכרעה
46,ME-24-07-57404-594,"ככלל, עת נפנים לבצע את מלאכת הענישה, העיקרון המנחה שנקבע במסגרת תורת הבניית שיקול-הדעת השיפוטי, הוא עקרון ההלימה: משמע, שימור יחס הולם בין חומרת מעשה העבירה בנסיבותיו ומידת אשמו של הנאשם ובין סוג העונש המוטל עליו ומידתו.",דיון והכרעה
47,ME-24-07-57404-594,"על מנת לשמר יחס זה, עובר לקביעת העונש יש לשרטט מתחם עונש הולם, מתוך התחשבות בערך החברתי בו פגע המעשה, במידת הפגיעה בו, במדיניות הענישה הנוהגת ובנסיבות הקשורות בביצוע העבירה.",דיון והכרעה
48,ME-24-07-57404-594,"מכאן, לאחר קביעת המתחם, וככל שבית-המשפט לא מצא לנכון לסטות הימנו מטעמים של שיקום או של הגנה על הציבור, ייקבע העונש המתאים לנאשם בשים לב לנסיבותיו האישיות ולנתונים נוספים, הללו שאינם קשורים בביצוע העבירה.",דיון והכרעה
49,ME-24-07-57404-594,"כאמור, הדרך המובילה אל מתחם העונש ההולם מתחילה באיתור הערכים החברתיים אשר בהם פגע  הנאשם  במעשיו.",דיון והכרעה
50,ME-24-07-57404-594,"ברי, כי מעשיו של הנאשם פגעו בערכים שעניינם בזכותו של אדם ועובד תמים, באשר הוא, להגנה מפני פגיעה בכבודו, גופו, נפשו, והקניין עליו הוא אמון; עוד נפגעו הערכים שעניינם בשמירה על ביטחון המדינה, בשימור מנגנוני שלטונה, בשלום הציבור ומשתמשי הדרך, וכן בסדר הציבורי.",דיון והכרעה
51,ME-24-07-57404-594,מידת הפגיעה בערכים אלו היא משמעותית.,דיון והכרעה
52,ME-24-07-57404-594,"מכאן, ועל מנת לשרטט כדבעי את מתחם העונש ההולם בעניינו של הנאשם עיינתי בפסיקה רחבה, בדגש על העבירות שעניינן שוד לפי סעיף 402(ב) לחוק העונשין ונשיאת נשק (סיוע).",דיון והכרעה
53,ME-24-07-57404-594,"כאן המקום לציין, כי -",דיון והכרעה
54,ME-24-07-57404-594,"ברי, כי מאחר וענייננו בשוד שבוצע בנסיבות מחמירות, בצוותא ובאמצעות שימוש בנשק חם (אקדח), הרי שהאשמה המיוחסת לנאשם במקרה זה לובשת את תצורתה המחמירה, זו המשקפת את האנטי חברתיות הטמונה במעשה העברייני.",דיון והכרעה
55,ME-24-07-57404-594,מטבע הדברים במצבים אלו הענישה מחמירה יותר.,דיון והכרעה
56,ME-24-07-57404-594,"בבחינת הנסיבות הקשורות בביצוע העבירה (סעיף 40ט לחוק), הרי שהנאשם תכנן תכנון מוקפד עם האחר הכיצד לבצע את תוכניתם הזדונית.",דיון והכרעה
57,ME-24-07-57404-594,"השניים שינו את סימני הזיהוי ברכב, וחבשו קסדות לראשם.",דיון והכרעה
58,ME-24-07-57404-594,"אמנם נכון הדבר, כי הנאשם דכאן לא היה המבצע הדומיננטי במסגרת השותפות לשוד המסוכן, שכן הוא לא אחז בנשק ולא עשה בו שימוש, ובסופו של יום לא יוחסה לו עבירה שעניינה ירי בנשק חם (על אודות האחריות הנגררת המסתברת ראו בהרחבה: סעיף 34א חוק העונשין, וכן, ספרו של המלומד הלוי, תורת דיני העונשין, כרך ב' (2009) עמ' 837); אך בל נשכח, הוא זה שנהג בזמן פסילה עם האחר לזירה וחסם באמצעות רכבם את המשאית שבה נהג המתלונן.",דיון והכרעה
59,ME-24-07-57404-594,"במצב דברים זה הנאשם מוחזק, כמי שהיה מצוי בלב הקשר המקדים והשותפות לדבר ביצוע השוד.",דיון והכרעה
60,ME-24-07-57404-594,"מכל מקום, למרבה המזל אירוע זה לא הסתיים בפגיעות בגופו של אחר; אין בנמצא כל הצדק או קרבה לסייג לאחריות הפלילית המצדיקים את מעשיו המסוכנים של הנאשם והאחר.",דיון והכרעה
61,ME-24-07-57404-594,הוא יכול והיה צריך להימנע מלבצעם.,דיון והכרעה
62,ME-24-07-57404-594,"לאור כל המקובץ, מצאתי לנכון לקבוע מתחם ענישה הנוגע לכלל האירוע הנע בין 38 לבין 65 חודשי מאסר לריצוי בפועל, לצד עונשים נלווים.",דיון והכרעה
63,ME-24-07-57404-594,"מכאן, ראוי לבחון מהו העונש המתאים לנאשם בשים לב לנסיבות שאינן קשורות בביצוע העבירה.",דיון והכרעה
64,ME-24-07-57404-594,"בעניין זה , הרי שיש לזקוף לזכותו של הנאשם את החיסכון המשמעותי בזמן שיפוטי יקר, הנגזר מהודאתו ומנטילת האחריות שביצע.",דיון והכרעה
65,ME-24-07-57404-594,"ברי, כי עונש מאסר ממושך יפגע בנאשם, במשפחתו ובפרנסתו.",דיון והכרעה
66,ME-24-07-57404-594,"בהקשר זה אציין, כי לא נעלם מעיניי הפירוט שמסר הסנגור על כך שהנאשם משתתף בקבוצה טיפולית במסגרת מעצרו.",דיון והכרעה
67,ME-24-07-57404-594,"הנאשם כמפורט נעדר עבר פלילי, אך בעל עבר תעבורתי כמפורט לעיל.",דיון והכרעה
68,ME-24-07-57404-594,"משאלה הם פני הדברים, מצאתי להטיל על הנאשם עונשים כדלקמן -",דיון והכרעה
69,ME-24-07-57404-594,38 חודשי מאסר לריצוי בפועל בניכוי ימי מעצרו.,דיון והכרעה
70,ME-24-07-57404-594,12 חודשי מאסר על תנאי שלא יעבור במשך 3 שנים עבירת אלימות מסוג פשע או עבירת נשק מסוג פשע.,דיון והכרעה
71,ME-24-07-57404-594,"6 חודשי מאסר על תנאי שלא יעבור במשך 3 שנים עבירת רכוש או עבירת שעניינה  זיוף סימני זיהוי של רכב לפי סעיף 413ג לחוק, או עבירה שעניינה נהיגה בזמן פסילה.",דיון והכרעה
72,ME-24-07-57404-594,"פיצויים בסך 2,500 ש""ח לטובת נפגע העבירה אשר ישולמו בחמישה תשלומים חודשיים שווים החל ביום 1.2.25 ויועברו לנפגע העבירה לפי פרטים עדכניים שיימסרו בידי המאשימה למזכירות.",דיון והכרעה
73,ME-24-07-57404-594,אי תשלום אחד מן התשלומים במועד יעמיד את יתרת הפיצוי לפירעון מידי.,דיון והכרעה
74,ME-24-07-57404-594,פסילה מלהחזיק או לקבל רישיון נהיגה למשך שלוש שנים מיום שחרורו מן המאסר.,דיון והכרעה
75,ME-24-07-57404-594,"54678313ניתן היום,  כ""ד כסלו תשפ""ה, 25 דצמבר 2024, במעמד הצדדים.",זכות ערעור כחוק
