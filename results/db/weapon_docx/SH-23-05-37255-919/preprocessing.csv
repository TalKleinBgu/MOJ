,verdict,text,part
0,SH-23-05-37255-919,באמצעות פרקליטות מחוז ירושלים - פלילי,מדינת ישראל 
1,SH-23-05-37255-919,"מוחמד גנאזרה (עציר)
ע""י ב""כ עוה""ד מופיד חאג'",הנאשם
2,SH-23-05-37255-919,"חוק המאבק בטרור, תשע""ו-2016: סע'  24(א)(1)",הנאשם
3,SH-23-05-37255-919,"חוק העונשין, תשל""ז-1977: סע'  144ד2",הנאשם
4,SH-23-05-37255-919,"הנאשם הורשע על פי הודאתו, ובמסגרת הסדר טיעון, בכתב אישום מתוקן המייחס לו עבירות של גילוי הזדהות עם ארגון טרור (2 עבירות), לפי סעיף 24(א)(1) לחוק המאבק בטרור, התשע""ו – 2016 והסתה לאלימות, לפי סעיף 144ד2 לחוק העונשין, התשל""ז – 1977 (8 עבירות).",גזר דין
5,SH-23-05-37255-919,"על פי עובדות  כתב האישום, במהלך התקופה הרלוונטית לכתב האישום, החזיק הנאשם פרופיל ברשת החברתית אינסטגרם (במקור Instagram), רשת חברתית לשיתוף תכנים בהם תמונות וסרטונים.",גזר דין
6,SH-23-05-37255-919,"דף האינסטגרם אותו ניהל הנאשם היה תחת השם ""Mhmdyjanazera"" (להלן: ""חשבון האינסטגרם"").",גזר דין
7,SH-23-05-37255-919,"תחת שמו בפרופיל  האינסטגרם כתב הנאשם בערבית ""שהיד שמחכה לתורו"" ולידו דגל הרשות הפלסטינית וסמל ניצחון.",גזר דין
8,SH-23-05-37255-919,לחשבון האינסטגרם של הנאשם היו 948 עוקבים ופרסומיו של הנאשם בחשבון האינסטגרם היו נגישים לעוקביו ולכלל משתמשי הרשת החברתית האינסטגרם.,גזר דין
9,SH-23-05-37255-919,"במהלך התקופה במהלך התקופה הרלוונטית לכתב האישום, החזיק הנאשם פרופיל ברשת החברתית Facebook"""" תחת השם "" ""Mhmd y janazera(להלן: ""חשבון הפייסבוק"").",גזר דין
10,SH-23-05-37255-919,"בחשבון הפייסבוק היו לנאשם 1,440 חברים ו- 469 עוקבים.",גזר דין
11,SH-23-05-37255-919,"כלל פרסומי הנאשם פורסמו כ""פרסומים ציבוריים"" הניתנים לצפייה על ידי כל משתמשי הפייסבוק.",גזר דין
12,SH-23-05-37255-919,"הנאשם, כיוצר ומנהל חשבונות האינסטגרם הפייסבוק האמורים לעיל, שלט בכל התכנים שפורסמו בהם ובתגובות להם, והיה ביכולתו להוריד את הפרסומים, אך לא עשה כן בשום שלב.",גזר דין
13,SH-23-05-37255-919,"כפי שיפורט להלן, בתקופה הרלוונטית לכתב האישום, פרסם הנאשם בחשבונות האינסטגרם הפייסבוק במספר הזדמנויות, דברי שבח, אהדה או עידוד למעשי טרור, תמיכה בהם או הזדהות עימם ועם מבצעיהם, כמו גם גילויי הזדהות עם ארגוני טרור.",גזר דין
14,SH-23-05-37255-919,"התכנים האמורים זכו לחשיפה, והיוו במה גם לאחרים להביע תמיכתם בהם באמצעות סימני חיבוב (like), תגובות ושיתופים.",גזר דין
15,SH-23-05-37255-919,"ארגון ""גוב האריות"" (במקור בערבית ""ערין אלאוסוד"") הינו תשתית צבאית הפועלת ביהודה ושומרון, אשר הוביל שורת פיגועי טרור ביהודה ושומרון הכוללים פעילות כלפי יעדים אזרחיים וצבאיים ישראליים.",גזר דין
16,SH-23-05-37255-919,"ארגון "" כתאב שהדאא אל אקצא"" (בתרגום לעברית גדודי חללי אל אקצה) או בשמו האחר  ""התנזים"" (להלן: ""התנזים/ארגון חללי אל-אקצא"") הינו ארגון טרור בהתאם להכרזת הממשלה מיום 6.12.2001.",גזר דין
17,SH-23-05-37255-919,"החל מיום 1.11.2016 הוכרז הארגון כארגון טרור מכוח חוק המאבק בטרור, התשע""ו – 2016.",גזר דין
18,SH-23-05-37255-919,"(להלן: ""חוק המאבק בטרור"").",גזר דין
19,SH-23-05-37255-919,"ארגון ""החזית העממית לשחרור פלסטין"" (להלן: ""חז""ע"") הינו ארגון טרור בהתאם להכרזת הממשלה מיום 30.1.1986.",גזר דין
20,SH-23-05-37255-919,החל מיום 1.11.2016 הוכרז הארגון כארגון טרור מכוח חוק המאבק בטרור.,גזר דין
21,SH-23-05-37255-919,"אלה הם הפרסומים שפרסם הנאשם בחשבון הפייסבוק שברשותו, אשר המלל שנכלל בהם פורסם בשפה הערבית:",גזר דין
22,SH-23-05-37255-919,"המחבל איברהים אלנאבלסי היה ממפקדי כתאאב שהדאא אלאקצה ואחד ממייסדי ארגון גוב האריות, אשר היה מעורב במספר פיגועי ירי נגד ישראל.",גזר דין
23,SH-23-05-37255-919,ביום 9.8.2022 נהרג על ידי כוחות הביטחון הישראליים.,גזר דין
24,SH-23-05-37255-919,"לצד תמונת המחבל כתב הנאשם: ""אלפי רחמים יורדים לקבר המבוקש שלך אלנאבלסי"" והוסיף סמלון שמשמעותו ניצחון וסמלון דגל הרשות הפלסטינית.",גזר דין
25,SH-23-05-37255-919,פרסום זה זכה ל-4 סימני חיבוב.,גזר דין
26,SH-23-05-37255-919,ביום 12.10.2022 נהרג אוסאמה עדוי במהלך עימות אלים עם כוחות הביטחון במחנה פליטים אלערוב.,גזר דין
27,SH-23-05-37255-919,"לאחר ארבעה ימים, ביום 16.10.2022 פרסם הנאשם את תמונתו של אוסאמה עדוי כאשר על גבי התמונה סמל של חז""ע, תמונת ג'ורג' חבש מייסד חז""ע ותמונת רעול פנים אשר אוחז במכונת ירייה וקליעים רבים.",גזר דין
28,SH-23-05-37255-919,"הנאשם כתב לצד התמונה: ""שהידים שלנו נופלים אבל לעולם לא תיפול המולדת שלנו.",גזר דין
29,SH-23-05-37255-919,"ביום 8.10.2022 ביצע המחבל עודי תמימי פיגוע ירי במחסום מחנה הפליטים שועפט, רצח את החיילת נועה לזר ופצע אחר באורח קשה (להלן: ""הפיגוע במחסום"").",גזר דין
30,SH-23-05-37255-919,"לאחר הפיגוע במחסום, תמימי נמלט לתוך מחנה שועפט וכוחות הביטחון פעלו לאיתורו (להלן: ""פעולות האיתור"").",גזר דין
31,SH-23-05-37255-919,"ביום 19.10.2022 ביצע תמימי פיגוע ירי נוסף, במהלכו נפצע אדם.",גזר דין
32,SH-23-05-37255-919,עודי תמימי נורה ונהרג במהלך הפיגוע וחילופי אש עם מאבטחים במקום.,גזר דין
33,SH-23-05-37255-919,"בהמשך לכך, ביום 20.10.2022 פרסם הנאשם ציור של דמותו של עודי תמימי כשלצדו אדם המניף את דגל הרשות הפלשתינית כאשר לצד התמונה כתב הנאשם:",גזר דין
34,SH-23-05-37255-919,"ביום 20.12.2022 נפטר נאצר אבו חמיד, מבכירי ארגון הטרור גדודי חללי אל-אקצה, אחראי על הירצחם של 7 ישראלים לפחות.",גזר דין
35,SH-23-05-37255-919,"בסמוך למותו, פרסם הנאשם ביום 20.12.2022 בשעה 12:34 את תמונתו של נאצר אבו חמיד, כשהוא מניף נשק יחד עם אחר המניף נשק, כשעל התמונה הכיתוב הבא: ""מפקד שתי האינתיפאדות, מפקד גדודי שהדאא אל-אקצה, האסיר רעול הפנים המפקד הבכיר השהיד נאצר אבו חמיד.",גזר דין
36,SH-23-05-37255-919,"במהלך חודש ינואר 2023, במועד שאינו ידוע במדויק למאשימה, פרסם הנאשם את תמונת המחבל ודיע אלחוח, בכיר בארגון גוב האריות, שנהרג במהלך חילופי אש עם כוחות הביטחון ביום 4.10.2022.",גזר דין
37,SH-23-05-37255-919,"על תמונה זו נכתב: ""אלפי רחמים עליכם אריות פלסטין"" וסמלון של ""וי"" ניצחון.",גזר דין
38,SH-23-05-37255-919,ביום 27.1.2023 פרסם הנאשם את תמונת המחבל איברהים אלנאבולסי כשהוא מניף רובה סער.,גזר דין
39,SH-23-05-37255-919,"יחד עם התמונה פרסם הנאשם את הדברים הבאים: ""הצוואה שהשארת יא אדון הגברים.",גזר דין
40,SH-23-05-37255-919,לכך צורף סמלון של לב.,גזר דין
41,SH-23-05-37255-919,"בליל 29.1.2023 בשעה שאינה ידועה למאשימה, נהרג עמר טארק אלסעדי, פעיל ארגון טרור, במהלך עימות אלים עם כוחות הביטחון בג'נין.",גזר דין
42,SH-23-05-37255-919,"בסמוך לאחר מותו, בבוקר 29.1.2023 פרסם הנאשם את תמונת המחבל עמר אלסעדי כשהוא חמוש ולבוש בגדי צבא כשלצידו עבדאללה אלחצרי, פעיל ארגון טרור שנהרג ביום 1.3.2022 לאחר עימות אלים עם כוחות הביטחון.",גזר דין
43,SH-23-05-37255-919,"על גבי התמונה פורסמו הדברים הבאים:  ""ואנו מתנחמים בנפש שזה מה שיביא את הכבוד.",גזר דין
44,SH-23-05-37255-919,אללה איתך.,גזר דין
45,SH-23-05-37255-919,"ביום 26.2.2023 בשעות הצהריים, ביצע המחבל עבד אלפתאח חסין אבהרם חרוש אבו חאלד פיגוע טרור ורצח את הלל ויגל יניב ז""ל בשעה שנסעו במכוניתם באזור חווארה.",גזר דין
46,SH-23-05-37255-919,"מספר שעות לאחר הפיגוע, פרסם הנאשם בשעה 17:16 תמונה המתעדת את גופות הנרצחים ברכב מיד לאחר הפיגוע.",גזר דין
47,SH-23-05-37255-919,"ביום 29.3.2022 ביצע המחבל דיאא חרמאשה (להלן: ""דיאא"") פיגוע טרור בבני ברק, ורצח 4 אזרחים וכן את השוטר אמיר חורי ז""ל.",גזר דין
48,SH-23-05-37255-919,"ביום 8.4.2022 ביצע המחבל רעד פחי חאזם (להלן: ""רעד"") פיגוע טרור ברחוב דיזינגוף בתל אביב , רצח את אור אשכר ז""ל ופצע שניים נוספים.",גזר דין
49,SH-23-05-37255-919,"מספר שעות לאחר מכן, ביום 10.3.2023 בשעה 1:00, פרסם הנאשם את תמונת חואג'ה בעת ביצוע מעשה הטרור.",גזר דין
50,SH-23-05-37255-919,"לצד תמונה זו כתב הנאשם: ""לא ימות דיאא ולא רעד"" והוסיף סמלון של אש בוערת.",גזר דין
51,SH-23-05-37255-919,לאמרה זו צורף סמלון לב.,גזר דין
52,SH-23-05-37255-919,תסקיר שירות המבחן,גזר דין
53,SH-23-05-37255-919,"בפתח התסקיר מיום 28.5.2024, צוין כי שירות המבחן לא הצליח לערוך שיחה מקוונת עם הנאשם ממקום מעצרו בכלא ""רמון"" עקב תקלה ארצית במערכת הוויעודים של שב""ס.",גזר דין
54,SH-23-05-37255-919,"משכך, התסקיר מבוסס בעיקר על תסקיר המעצר מחודש יולי 2023 במסגרת הדיון במעצר עד תום ההליכים, ועל שיחה טלפונית עם הורי הנאשם.",גזר דין
55,SH-23-05-37255-919,"בתסקיר תואר הנאשם כבן 23, רווק, בו למשפחה ערבית מוסלמית.",גזר דין
56,SH-23-05-37255-919,"המשפחה הינה במקור ממחנה הפליטים ""אל ערוב"", שבאזור חברון, כאשר לפני מספר שנים רב עברה המשפחה להתגורר בירושלים.",גזר דין
57,SH-23-05-37255-919,לעניין נסיבות המעבר אפנה לתסקיר פסקה אחרונה בעמ' 1.,גזר דין
58,SH-23-05-37255-919,"הנאשם סיים בי""ס תיכון ובעל תעודת בגרות, עבד בעבודות מזדמנות, בעיקר בתחום עבודות בניין ושיפוצים.",גזר דין
59,SH-23-05-37255-919,"לאחר מכן התחיל ללמוד במכללת ""אונו"" במגמת ניהול חשבונות"", אך הפסיק את לימודיו על רקע התפרצות נגיף הקורונה.",גזר דין
60,SH-23-05-37255-919,"לאחר שהיה מובטל מספר חודשים, חזר לעבוד בשיפוצים עד למעצרו בתיק זה מיום 2.5.2023.",גזר דין
61,SH-23-05-37255-919,הנאשם נעדר הרשעות קודמות.,גזר דין
62,SH-23-05-37255-919,"בהתייחסות של האב לעבירות בהם הורשע הנאשם, נקט האב בעמדה השוללת ומגנה מעשים אלו בצורה תקיפה ומלאה, והסביר כי מעורבות בנו במעשים הייתה על רקע גילו הצעיר, והיותו מושפע מאווירה שלילית ומתסיסה ברשתות החברתיות, וקשייו בהפעלת שיקול דעת בוגר ותואם.",גזר דין
63,SH-23-05-37255-919,"להתרשמות ההורים, תקופת המעצר הממושכת של הנאשם (מזה כ-13 חודשים), השפיעה עליו בצורה קשה ואפקטיבית, לימדה אותו לקח, וכי כיום הוא מבין בצורה טובה יותר את חומרת מעשיו ואת השלכותיהם.",גזר דין
64,SH-23-05-37255-919,"במסגרת תסקיר המעצר מסר הנאשם, כי אין לו תחושות אנטגוניזם כלפי המדינה, וטען כי גלש במרשתת ופעל בדומה לחבריו אשר ביצעו מעשים דומים.",גזר דין
65,SH-23-05-37255-919,"לדבריו לא היה מודע בזמן ביצועם למידת חומרתם, וכי הם פסולים ואסורים מבחינה חוקית ומשפטית.",גזר דין
66,SH-23-05-37255-919,"בבחינת סיכויי השיקום, להתרשמות השירות, מדובר בבחור צעיר בעל רמת אינטליגנציה תקינה, בעל רצון, שאיפות ויכולות לניהול אורח חיים תקין, שעד כה לא הצליח לממשם.",גזר דין
67,SH-23-05-37255-919,"להערכת השירות, העבירות בוצעו על רקע גילו הצעיר של הנאשם, והיותו בתהליך של חיפוש וגיבוש זהות אישית עצמית, וכן רצונו להצטרף לחברת השווים אליה השתייך, ללא יכולת להפעיל שיקול דעת בוגר.",גזר דין
68,SH-23-05-37255-919,"עוד צוין כי תקופת המעצר הממושכת מהווה התנסות קשה ומטלטלת עבור הנאשם, ולכך מלווה אפקט הרתעתי מחזרה על מעשים דומים בעתיד.",גזר דין
69,SH-23-05-37255-919,"לנוכח האמור, המלצת השירות כי תקופת המאסר שתוטל על הנאשם לא תהיה ממושכת מדי.",גזר דין
70,SH-23-05-37255-919,"המאשימה הפנתה לכך, כי למרות שהעבירות בוצעו על ידי הנאשם לפני מלחמת ""חרבות ברזל"", הרי שכיום אנו נמצאים במציאות של התווית מדיניות הענישה חדשה, הן מבחינת התביעה והן מבחינת בתי המשפט, ומשכך, התביעה עותרת לקביעת מתחם עונש חמור מבעבר.",תמצית טיעוני הצדדים:
71,SH-23-05-37255-919,"ביחס לפרסומים שבוצעו נטען, כי יש קו ברור שעובר בין כלל הפרסומים, כאשר פעם אחר פעם, הנאשם בחר אנשים שביצעו פיגועי טרור, ציין כי הם גיבורים, פרסם את שמם ואת פועלם, במטרה להאדיר אותם.",תמצית טיעוני הצדדים:
72,SH-23-05-37255-919,"לעניין הפגיעה בערכים המוגנים, צוין כי הנאשם פגע בערכים של שלמות הגוף, הסדר הציבורי והביטחון הציבורי, עקב הפגיעה במרקם החברתי.",תמצית טיעוני הצדדים:
73,SH-23-05-37255-919,"ביחס לנסיבות ביצוע העבירה טענה המאשימה, כי הפרסומים לא פורסמו ""בחלל ריק"", וכי הנאשם הקפיד לפרסמם בזמנים ""חמים"" -ביום הפיגוע, למחרת או ביום חיסול המחבל, כדי להעצים את פוטנציאל הנזק.",תמצית טיעוני הצדדים:
74,SH-23-05-37255-919,"עוד צוינו מספר העוקבים הגדול בפייסבוק 1,440 חברים ו-469 עוקבים, ובאינסטגרם בפני 948 עוקבים.",תמצית טיעוני הצדדים:
75,SH-23-05-37255-919,"לא נטען כי קיים נזק קונקרטי, אך משלא מדובר בעבירת תוצאה, החומרה היא בפוטנציאל הנזק הגבוה הטמון בפרסום.",תמצית טיעוני הצדדים:
76,SH-23-05-37255-919,"לעניין העונש המתאים לנאשם במתחם צוין, כי רוב השיקולים בעניינו נוטים לקולא.",תמצית טיעוני הצדדים:
77,SH-23-05-37255-919,"המדובר בנאשם צעיר, נעדר רישום פלילי, שהודה וחסך זימן שיפוטי.",תמצית טיעוני הצדדים:
78,SH-23-05-37255-919,"לפיכך עתרה המאשימה למקם את הנאשם בחלקו התחתון של המתחם, ולהטיל עליו 18 חודשי מאסר בפועל, לצד קנס ומאסר על תנאי.",תמצית טיעוני הצדדים:
79,SH-23-05-37255-919,"הסניגור הפנה לכך שמדובר בפרסומים החל מחודש פברואר 2022, כאשר הפוסט האחרון פורסם במרץ 2023.",תמצית טיעוני הצדדים:
80,SH-23-05-37255-919,"צוין, כי הנאשם הודה במסגרת הסדר טעון בכתב אישום מתוקן וחסך בכך זמן שיפוטי.",תמצית טיעוני הצדדים:
81,SH-23-05-37255-919,"לעניין הנסיבות האישיות של הנאשם ומשפחתו, הפנה הסנגור לעמ' הראשון בתסקיר.",תמצית טיעוני הצדדים:
82,SH-23-05-37255-919,"לדבריו, האב הופתע מכך שלבנו יש חשבון פייסבוק וזו הייתה טעות מצדו של האב.",תמצית טיעוני הצדדים:
83,SH-23-05-37255-919,"עוד ציין, כי הנאשם הינו בחור צעיר כבן 21, נעדר רישום פלילי.",תמצית טיעוני הצדדים:
84,SH-23-05-37255-919,"ביחס למתחם הענישה ההולם נטען, כי אין הצדקה להחמיר עם נאשמים ביחס לפרסומים שבוצעו לפני מלחמת ""חרבות ברזל"", וכי אין להחיל את פסיקות בתי המשפט עתה, רטרואקטיבית.",תמצית טיעוני הצדדים:
85,SH-23-05-37255-919,"לדבריו, אין הגיון בכך שנאשם שנגזר דינו ב-6.10.23 יקבל גזר דין אחד, ואילו נאשם שפרסם שנתיים קודם אך נדון לאחר 7.10.2023 ייענש בחומרה רבה יותר.",תמצית טיעוני הצדדים:
86,SH-23-05-37255-919,"עוד נטען, כי הנאשם עבר שינוי בבית הכלא, והמעצר היווה עבורו גורם מרתיע.",תמצית טיעוני הצדדים:
87,SH-23-05-37255-919,"לטענת הסניגור, מתחם העונש ההולם בעניינו של המאסר הינו המתחם הישן, החל מחמישה חודשים ועד 15 חודשים, ועל כן יש להסתפק בתקופת מעצרו עד כה, ולהורות על שחרורו.",תמצית טיעוני הצדדים:
88,SH-23-05-37255-919,"במענה לטיעוני ההגנה, הבהירה המאשימה, כי גם בעבירות נשק ועבירות מין הוחלט על החמרת הענישה, וכי אין המדובר בשינוי מדיניות, אלא בהבנה כי המדובר במעשים חמורים יותר מכפי שסברו בעבר.",תמצית טיעוני הצדדים:
89,SH-23-05-37255-919,"הנאשם מסר כי הוא מתנצל ומצטער על המעשים, ולא יחזור שוב לבצע עבירות.",תמצית טיעוני הצדדים:
90,SH-23-05-37255-919,"לדבריו, למד את הלקח בבית הסוהר, והוא נתון כבר 13 חודשים במעצר.",תמצית טיעוני הצדדים:
91,SH-23-05-37255-919,הנאשם פגע במעשיו בערכים מוגנים הנוגעים בשמירה על ביטחון הציבור ושלומו.,דיון
92,SH-23-05-37255-919,"הנאשם פרסם משך כשמונה חודשים דברי אהדה, שבח ותמיכה לבכירים מארגון החז""ע, תנזים, גדודי חללי אלאקצא וגוב האריות, אשר נהרגו בפעילויות נגד כוחות הביטחון.",דיון
93,SH-23-05-37255-919,"פרסומים אלו נעשו ברשתות החברתיות, וחלקם אף זכו לסימני חיבוב, תגובות ושיתופים.",דיון
94,SH-23-05-37255-919,"חלק מהפרסומים אינו מצוי כלל ברף נמוך, ובהקשר זה די אם אפנה לפרסום שנעשה על ידו ביום 27.1.2023, ואין אלא לפרש את הדברים כפי לשונם: הנאשם פרסם את תמונת המחבל איברהים אלנאבולסי כשהוא מניף רובה סער.",דיון
96,SH-23-05-37255-919,בעיתוי הפרסום קיימת חומרה נוספת.,דיון
98,SH-23-05-37255-919,"במקרה נוסף, ביום 26.2.2023 בשעות הצהריים, ביצע המחבל עבד אלפתאח חסין אבהרם חרוש אבו חאלד פיגוע טרור ורצח את הלל ויגל יניב ז""ל בשעה שנסעו במכוניתם באזור חווארה.",דיון
101,SH-23-05-37255-919,"אופי הפרסומים, ומשך התקופה בה פורסמו, אינם יכולים לבסס אלא את המסקנה, כי הנאשם פעל בשיקול דעת ומחשבה, ופרסומים אלו נועדו לא רק כדי לבטא את עמדתו- הזדהותו עם המעשים, אלא מתוך מטרה ברורה להפיצם.",דיון
102,SH-23-05-37255-919,"כפי שצוין בכתב האישום, לנאשם היו קרוב לשלושת אלפים עוקבים וחברים, ומידת השפעתו ויכולתו להגיע לקהלים רחבים לצורך הפצת עמדות אלו, הינה רחבה.",דיון
103,SH-23-05-37255-919,"בכך קיים היה פוטנציאל ממשי לביצוע מעשי אלימות וטרור, שכן לא ניתן לצפות את מידת השפעתו של הפרסום המסית, והאופן בו יוביל אחרים לביצוע מעשים אלימים כלפי הציבור וכוחות הביטחון.",דיון
104,SH-23-05-37255-919,ניתוח הפסיקה מלמד כי בעבירות דומות הוטלו על דרך הכלל עונשי מאסר.,דיון
105,SH-23-05-37255-919,ראו לדוגמה:,דיון
106,SH-23-05-37255-919,"המאשימה טענה כי מאז פרוץ מלחמת ""חרבות ברזל"" חלה החמרה ניכרת במדיניות הענישה בעבירות של הסתה והזדהות עם טרור.",דיון
107,SH-23-05-37255-919,"הסניגור טען מנגד, כי אין הצדקה להחמיר עם נאשמים ביחס לפרסומים שבוצעו לפני מלחמת חרבות ברזל, וכי אין להחיל את פסיקות בתי המשפט רטרואקטיבית.",דיון
108,SH-23-05-37255-919,"המאשימה הגישה פסיקה בעניין, אולם מעיון בפסקי הדין אליהם הפנתה המאשימה, מדובר בפסקי דין שניתנו זמן רב לפני פרוץ המלחמה.",דיון
109,SH-23-05-37255-919,"סבורני, כי בנסיבות המקרה שבפנינו, ובהתחשב, במידה מסוימת, בהחמרה במדיניות הענישה בעבירות הסתה והזדהות עם טרור, מתחם העונש ההולם אותו יש לקבוע במקרה זה הינו החל מ-10 חודשים ועד 24 חודשים, לצד ענישה נלווית.",דיון
110,SH-23-05-37255-919,"אשר לעונש המתאים לנאשם בתוך המתחם יש להביא בחשבון, את גילו הצעיר של הנאשם, את הודאתו והחיסכון בזמן שיפוטי, וכן קבלת אחריות על המעשים.",דיון
111,SH-23-05-37255-919,"בנוסף, הנאשם נעדר רישום פלילי, וכן יש לשקול את נסיבותיו האישיות של הנאשם, כפי שמופיע בתסקיר בסוף עמ' 1.",דיון
112,SH-23-05-37255-919,"מנגד, כאמור לעיל, מאז פרוץ מלחמת חרבות ברזל, חלה החמרה בענישה על עברות הזדהות והסתה לטרור, ואף את זאת יש לקחת בחשבון, אך זאת יש לעשות תוך איזון הדבר עם הענישה שהייתה נהוגה טרם פרוץ המלחמה.",דיון
113,SH-23-05-37255-919,הנאשם נתון במעצר מיום 2.5.2023.,דיון
114,SH-23-05-37255-919,מדובר בתקופת מעצר ארוכה שיש בה כדי להוות גורם מרתיע עבורו מביצוע מעשים דומים.,דיון
115,SH-23-05-37255-919,"כפי שמסר הנאשם, מעת פתיחת החקירה, מעצרו ועד עתה, חייו השתנו לחלוטין.",דיון
116,SH-23-05-37255-919,"יצוין כי באופן חריג, תסקיר שירות המבחן לא כלל שיחה עם הנאשם, והתבסס, רובו ככולו, על תסקיר המעצר.",דיון
117,SH-23-05-37255-919,"בנסיבות אלו, הצעתי לצדדים לקבל את עמדת שרות המבחן למתן ארכה של חודש נוסף כדי לאפשר לשירות המבחן לשוחח עם הנאשם, אולם נוכח תקופת מעצרו הארוכה של הנאשם, ביקשו הצדדים שלא לדחות עוד את הדיון.",דיון
118,SH-23-05-37255-919,"במכלול הדברים, ותוך שהבאתי במסגרת שיקוליי את צבר הפרסומים, המועד וכן העיתוי בו פרסם הנאשם את הדברים, ראיתי לקבוע את עונשו בחלקו התחתון של המתחם, ולהטיל עליו את העונשים הבאים:",דיון
119,SH-23-05-37255-919,נוכח טעמים אלו אני דן את הנאשם לעונשים הבאים:,דיון
120,SH-23-05-37255-919,א.      14 חודשי מאסר בפועל שמניינם החל מיום מעצרו של הנאשם.,דיון
121,SH-23-05-37255-919,ב.,דיון
122,SH-23-05-37255-919,"שישה חודשי מאסר על תנאי, שלא יעבור הנאשם משך שלוש שנים מיום שחרורו",דיון
123,SH-23-05-37255-919,מהמאסר כל עבירת מחוק המאבק בטרור.,דיון
124,SH-23-05-37255-919,ג.     קנס בסך 5000 ₪ או 21 ימי מאסר תמורתו.,דיון
125,SH-23-05-37255-919,הקנס ישולם ב-5 תשלומים חודשיים,דיון
126,SH-23-05-37255-919,ושווים החל מיום 3.9.2024.,דיון
127,SH-23-05-37255-919,"החוב מועבר למרכז לגביית קנסות, אגרות והוצאות ברשות האכיפה והגבייה, בהתאם למועדים והתשלומים שקבע בית המשפט.",דיון
128,SH-23-05-37255-919,"ניתן יהיה לשלם את הקנס/ פיצוי/ ההוצאות כעבור שלושה ימים מיום מתן ההחלטה/ גזר הדין לחשבון המרכז לגביית קנסות, אגרות והוצאות ברשות האכיפה והגבייה באחת מהדרכים הבאות:",דיון
129,SH-23-05-37255-919,"·         בכרטיס אשראי – באתר המקוון של רשות האכיפה והגבייה, www.eca.gov.il",דיון
130,SH-23-05-37255-919,·         מוקד שירות טלפוני בשרות עצמי (מרכז גבייה) – בטלפון 35592* או בטלפון 073-2055000,דיון
131,SH-23-05-37255-919,·         במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,דיון
132,SH-23-05-37255-919,זכות ערעור לבית המשפט המחוזי בתוך 45 יום.,דיון
133,SH-23-05-37255-919,"ניתן היום,  כ""ח אייר תשפ""ד, 05 יוני 2024, בהעדר הצדדים.",דיון
