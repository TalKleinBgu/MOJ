,verdict,text,part
0,ME-17-04-45561-926,"ב""כ המאשימה: עו""ד רועי רייס",נגד
1,ME-17-04-45561-926,"ב""כ הנאשם: עו""ד גיל גבא",נגד
2,ME-17-04-45561-926,"חוק העונשין, תשל""ז-1977: סע'  31, 40 ט', 144ו, 144 ו' (א), 196, 379, 382, 40 יא', 40 יג', 448(א), 499",נגד
3,ME-17-04-45561-926,"הנאשם 1 (להלן: ""הנאשם"") הורשע בהתאם להודאתו בעובדות כתב האישום המתוקן בעבירות כדלקמן:",גזר דין
4,ME-17-04-45561-926,"תקיפה בנסיבות מחמירות ממניע גזעני, לפי סעיף 379 וסעיף 382 בנסיבות סעיף 144ו בחוק העונשין, תשל""ז – 1977 (להלן: ""החוק"").",גזר דין
5,ME-17-04-45561-926,"קשירת קשר לפשע, לפי סעיף 499 בחוק.",גזר דין
6,ME-17-04-45561-926,"סיוע להצתה, לפי סעיף 448(א) רישא בחוק יחד עם סעיף 31 לחוק.",גזר דין
7,ME-17-04-45561-926,"סיוע להשחתת פני מקרקעין ממניע גזעני, לפי סעיף 196 בחוק בנסיבות סעיף 144ו ויחד עם סעיף 31 בחוק.",גזר דין
8,ME-17-04-45561-926,"קשר לפשע, לפי סעיף 499 בחוק.",גזר דין
9,ME-17-04-45561-926,"על-פי המתואר בעובדות כתב האישום המתוקן, באישום השני, ביום 30.6.15 נסעו הנאשם ואחרים ברכב.",גזר דין
10,ME-17-04-45561-926,"במהלך הנסיעה הנאשם והאחרים קשרו ביניהם קשר לפיו אם ייתקלו במהלך הנסיעה בערבי, יכו אותו.",גזר דין
11,ME-17-04-45561-926,"במסגרת הקשר ולשם קידומו, ירדו הנאשם והאחרים מן מהרכב סמוך ליישוב נריה והצטיידו במקלות ובכפיסי עץ, חזרו אל הרכב ושמו את פעמיהם לכיוון הכפר הפלסטיני ראס כרכר (להלן: ""הכפר"").",גזר דין
12,ME-17-04-45561-926,"סמוך לכפר הבחינו הנאשם והאחרים במתלונן, תושב הכפר, יליד 1955, אשר עסק באותה עת בעבודה חקלאית.",גזר דין
13,ME-17-04-45561-926,"הנאשם והאחרים יצאו מהרכב כשהם רעולי פנים ובעודם מצוידים במקלות ובגז מדמיע, ריססו גז מדמיע בפניו של המתלונן והכו אותו באמצעות המקלות שהיו ברשותם.",גזר דין
14,ME-17-04-45561-926,כתוצאה מהתקיפה נגרמו למתלונן פצעים בצלעותיו ובידו.,גזר דין
15,ME-17-04-45561-926,כאשר ביקש המתלונן להימלט על נפשו נגרמו לו במנוסתו פצעים בכפות רגליו לאחר שדרך על חלקי ברזל וזכוכית.,גזר דין
16,ME-17-04-45561-926,"על פי המתואר באישום השלישי, עובר ליום 29.7.14 קשר הנאשם קשר עם האחרים לבצע פיגוע בכפר ביתילו (להלן: ""המקום"") וזאת על רקע יידויי אבנים על ציר תחבורה המוביל לישוב נחליאל.",גזר דין
17,ME-17-04-45561-926,ביום 29.7.14 הגיעו הנאשם והאחרים למקום כשהם מצוידים במיכל ובו נוזל דליק ותרסיס צבע ופניהם מכוסות באמצעות חולצות.,גזר דין
18,ME-17-04-45561-926,"בהגיעם למקום, הבחינו ברכב מסוג דייהו השייך לתושב הכפר.",גזר דין
19,ME-17-04-45561-926,"אז ריסס אחד מהאחרים על בית סמוך את הכתובות ""נקמה זריקות אבנים"" וצורת מגן דוד.",גזר דין
20,ME-17-04-45561-926,במקביל שפך אחר נוסף חומר דליק על מכסה המנוע של הרכב ואחד האחרים הצית את החומר באמצעות גפרור.,גזר דין
21,ME-17-04-45561-926,כתוצאה מכך נשרף מכסה המנוע של הרכב ונגרם לו נזק כבד.,גזר דין
22,ME-17-04-45561-926,"הצדדים הגיעו להסדר טיעון, לפיו הנאשם יודה בכתב האישום המתוקן, יורשע ויופנה לקבלת תסקיר שירות המבחן.",גזר דין
23,ME-17-04-45561-926,"התביעה תעתור ל- 24 חודשי מאסר, והנאשם יטען באופן פתוח לגבי כלל רכיבי הענישה.",גזר דין
24,ME-17-04-45561-926,"על פי תסקיר שירות המבחן מיום 21.1.18, הנאשם כבן 21, נשוי ולומד בישיבה.",תסקירי שירות המבחן
25,ME-17-04-45561-926,תקופה זו אופיינה בשהייה בגבעות שונות ביהודה ושומרון ובמאחזים וכן בהתחברות לנוער בעייתי אשר גרר אותו לביצוע מעשים המנוגדים לחוק.,תסקירי שירות המבחן
26,ME-17-04-45561-926,"בגיל 16 עבר ללמוד בישיבה בישוב ""נחליאל"" אשר סיפקה עבורו גבולות ברורים ועזרה לו להתנתק מהסביבה הבעייתית אליה היה משויך.",תסקירי שירות המבחן
27,ME-17-04-45561-926,"לפני מספר חודשים נישא, דבר אשר לדבריו ביגר אותו וגרם לו לחשב את צעדיו.",תסקירי שירות המבחן
28,ME-17-04-45561-926,הנאשם תיאר כי מרגיש שבשנים האחרונות עובר תהליך של שינוי משמעותי בחייו אשר בא לידי ביטוי בהשתלבות בחברה נורמטיבית והתמקדות בבניית עתידו ועתיד משפחתו.,תסקירי שירות המבחן
29,ME-17-04-45561-926,לאורך השנים עבד בעבודות מזדמנות בתחומים שונים.,תסקירי שירות המבחן
30,ME-17-04-45561-926,כיום במקביל ללימודיו מבצע עבודות פרטיות בתחום השיפוצים והבנייה.,תסקירי שירות המבחן
31,ME-17-04-45561-926,בהתייחסו לעבירה נטל הנאשם אחריות מלאה על מעשיו וגילה הבנה לחומרתם.,תסקירי שירות המבחן
32,ME-17-04-45561-926,"לדבריו, בעת ביצוע העבירה היה בתקופה מורכבת בחייו ופעל מתוך לחץ חברתי וללא שיקול דעת ומחשבה.",תסקירי שירות המבחן
33,ME-17-04-45561-926,"עוד מסר כי בעבר החזיק בתפיסות ועמדות בעייתיות ואף ראה הצדקה למעשיו, אך כיום מבין כי המעשים שאותם ביצע הינם בעיתיים ומסוכנים והוא מתחרט עליהם.",תסקירי שירות המבחן
34,ME-17-04-45561-926,שירות המבחן העריך כי ברקע למעשיו תפיסות ועמדות בעייתיות שאותן אימץ במהלך חייו ואולם בשנים האחרונות עבר תהליך משמעותי וכיום נמצא במקום אחר מאשר בעבר.,תסקירי שירות המבחן
35,ME-17-04-45561-926,שירות המבחן התרשם מנאשם בעל שאיפות לעתיד ובעל יכולות תפקוד תקינות אשר מסוגל כיום לבחון דפוסיו ולהבין את ההשלכות הכרוכות במעשיו.,תסקירי שירות המבחן
36,ME-17-04-45561-926,כמו כן התרשם שירות המבחן כי היו תקופות בחייו של הנאשם שבהן ספג ערכים ועמדות אנטי ערביות שאפינו את הסביבה שבה שהה ואולם כיום הוא אינו מחזיק בעמדות המבטאות לגיטימציה ורצון לאלימות או נקמה.,תסקירי שירות המבחן
37,ME-17-04-45561-926,כיום זהותו מגובשת והוא בעל רצון לקיים אורח חיים נורמטיבי וכן נראה כי ההליך הפלילי מהווה עבורו גורם מרתיע ומלמד.,תסקירי שירות המבחן
38,ME-17-04-45561-926,עם זאת שירות המבחן התרשם כי הוא עדיין מחזיק בדעות מעט קיצוניות וכי קיימת נטייה להיסחפות חברתית על רקע צורך בתחושת שייכות ובהיעדר מקורות תמיכה המהווים גורמי סיכון להישנות עבירות חוזרות בעתיד.,תסקירי שירות המבחן
39,ME-17-04-45561-926,נוכח זאת הומלץ על בחינת שילובו בהליך טיפולי.,תסקירי שירות המבחן
40,ME-17-04-45561-926,בתסקיר מיום 25.3.18 דיווח שירות המבחן כי הנאשם שולב בקבוצה טיפולית העוסקת במתן כלים להתמודדות עם מצבי לחץ ומשבר אשר עתידה להסתיים בסוף חודש יולי 2018.,תסקירי שירות המבחן
41,ME-17-04-45561-926,"מדיווח שהתקבל ממנחי הקבוצה נמסר כי הנאשם מגלה מוטיבציה גבוהה, מגיע באופן רציף ועקבי למפגשים, משתף מעולמו הפנימי ומצליח להתבונן באופן מעמיק בדפוסי אישיותו וכן תורם מכישוריו לקבוצה ומהווה דמות משמעותית וחיובית.",תסקירי שירות המבחן
42,ME-17-04-45561-926,שירות המבחן התרשם כי הנאשם נתרם מאוד מההליך הטיפולי וכי הוא נמצא בעיצומו של תהליך שיקומי משמעותי ועל כן הומלץ על דחיה נוספת לבחינת ההתקדמות הטיפולית.,תסקירי שירות המבחן
43,ME-17-04-45561-926,"בתסקיר מיום 23.7.18 דיווח שירות המבחן כי על אף שיתוף הפעולה של הנאשם בהליך  הטיפולי, תחילה התקשה בחשיפה אישית והיה לו קושי להעמיק ולבחון את בחירותיו, ואולם ככל שהתקדמו המפגשים הצליח הנאשם להתבונן באופן כן ומרשים על דפוסיו הבעייתיים אשר הובילו אותו למעורבותו בעבירות.",תסקירי שירות המבחן
44,ME-17-04-45561-926,הנאשם תרם מכישוריו לשאר המשתתפים והיווה דמות משמעותית וחיובית.,תסקירי שירות המבחן
45,ME-17-04-45561-926,הנאשם הביע שינוי בעמדות בעיתיות ונראה כי התהליך סייע לו בגיבוש זהותו.,תסקירי שירות המבחן
46,ME-17-04-45561-926,שירות המבחן התרשם כי הנאשם עבר תהליך שיקומי משמעותי ומקדם והצליח להפיק תובנות משמעותיות אשר יכולות להפחית את הסיכון לרצידיביזם.,תסקירי שירות המבחן
47,ME-17-04-45561-926,"שירות המבחן העריך כי ברקע לביצוע העבירות לא עמדו רק דעות אידיאולוגיות, אלא חוסר בשלות רגשית, דימוי עצמי נמוך וחסכים רגשיים וכי ככל שהתחזק בטחונו העצמי, כך גדלה יכולתו לקחת אחריות על מעשיו.",תסקירי שירות המבחן
48,ME-17-04-45561-926,"לאור האמור לעיל וכן לאור הערכת שירות המבחן כי מאסר בין כותלי הכלא יפגע באופן משמעותי בתהליך שיקומו, המליץ שירות המבחן על הטלת עונש מאסר בעבודות שירות.",תסקירי שירות המבחן
49,ME-17-04-45561-926,"הצהרת נפגע עבירה באישום השני, מר מחמוד נופל – ממנה עולה כי הוא הוכה על ידי הנאשם והאחרים עד אשר איבד את הכרתו, בהמשך קיבל טיפול רפואי וסבל מכאבים לאורך זמן, כאבים שטרם חלפו בעיקר בגב ובכתף.",תסקירי שירות המבחן
50,ME-17-04-45561-926,"במשך 5 חודשים לא חזר חזרה לעבוד את אדמתו מחשש, דבר אשר גרם להרס היבול ולהפסדים כלכליים.",תסקירי שירות המבחן
51,ME-17-04-45561-926,כמו כן במשך תקופה התקרית ליוותה אותו במחשבותיו והוא לא הצליח להירדם בלילות.,תסקירי שירות המבחן
52,ME-17-04-45561-926,"בעקבות המקרה התרחק מרעייתו, דבר אשר פגע בחיי הנישואין שלו, הפך לאדם עצבני, מדוכדך ומפוחד.",תסקירי שירות המבחן
53,ME-17-04-45561-926,"עדות מר ג'ף בלומהוף, חמו של הנאשם, מכיר את הנאשם מזה כשנה וחצי.",תסקירי שירות המבחן
54,ME-17-04-45561-926,לא הכיר את הנאשם בזמן המעשים.,תסקירי שירות המבחן
55,ME-17-04-45561-926,"מכיר אותו כאדם ערכי, רגוע ומכבד.",תסקירי שירות המבחן
56,ME-17-04-45561-926,סבור כי ביצע את המעשים כיוון שנגרר אליהם כדבר שאינו אופייני לו.,תסקירי שירות המבחן
57,ME-17-04-45561-926,לו היה סבור שישנו משהו חריג בהתנהגותו של הנאשם היה מתנגד בכל תוקף לחתונת בתו עמו.,תסקירי שירות המבחן
58,ME-17-04-45561-926,"עדות הרב מר נתן גרינברג, ראש ישיבה ביישוב בת עין.",תסקירי שירות המבחן
59,ME-17-04-45561-926,הכיר את הנאשם כאשר הגיע לישיבה לפני כשנתיים.,תסקירי שירות המבחן
60,ME-17-04-45561-926,מדובר בהיכרות די אינטנסיבית.,תסקירי שירות המבחן
61,ME-17-04-45561-926,"כאשר הנאשם הגיע אליו לא הייתה לו דרך ארץ, לא הייתה לו מסגרת או יכולת תפקוד.",תסקירי שירות המבחן
62,ME-17-04-45561-926,"כיום הוא נמצא במקום אחר אשר לוקח על עצמו אחריות, וחל בו שינוי כך שכיום הנאשם שונה בתכלית.",תסקירי שירות המבחן
63,ME-17-04-45561-926,"נ/1 – מכתב מאת הרב בניה ינאי, רב בישיבת בת עין בה לומד הנאשם, אליו הצטרפו תלמידי ישיבה נוספים.",תסקירי שירות המבחן
64,ME-17-04-45561-926,ממנו עולה כי הנאשם הצטרף במהלך השנה לקבוצת לימוד בישיבה.,תסקירי שירות המבחן
65,ME-17-04-45561-926,ניתן היה להתרשם מהנאשם כאדם נעים חיובי ואכפתי אשר חש חרטה ומאמין ביכולתו לתקן ולהתחיל לנהל אורח חיים נורמטיבי.,תסקירי שירות המבחן
66,ME-17-04-45561-926,"נ/2 -  מכתב מאת מר שמעון שומרון, מוביל פרויקט ""אחריי באמונה"", ממנו עולה כי הנאשם מתנדב מזה מספר חודשים בפרויקט ""אחריי באמונה"" שהינו תכנית העצמה אישית לקבוצות נוער חרדי נושר אשר מוגדר נוער בסיכון.",תסקירי שירות המבחן
67,ME-17-04-45561-926,במסגרת התנדבותו פועל הנאשם על הצד הטוב ביותר ומהווה דמות חינוכית ומודל לחיקוי עבור הנערים אותם הוא חונך.,תסקירי שירות המבחן
68,ME-17-04-45561-926,"נ/3 – הודעת המתלונן באישום השלישי, מר איאד דרויש, אשר מתייחסת בין היתר לגובה הנזק שנגרם לרכבו.",תסקירי שירות המבחן
69,ME-17-04-45561-926,"רכש את הרכב יום קודם לכן ממישהו בכפר בסך של כ- 4,000 ₪.",תסקירי שירות המבחן
70,ME-17-04-45561-926,"מעריך את הנזק בסך של 5,000 ₪.",תסקירי שירות המבחן
71,ME-17-04-45561-926,נ/4 ו- נ/6– הודעות המתלונן באישום השני.,תסקירי שירות המבחן
72,ME-17-04-45561-926,נ/5 – מזכר תרגום של מסמך רפואי בנוגע למתלונן באישום השני.,תסקירי שירות המבחן
73,ME-17-04-45561-926,"הגיע למחלה לרפואה דחופה, סובל מכאבים בחזה ובפנים, בידיים וברגל הימנית.",תסקירי שירות המבחן
74,ME-17-04-45561-926,קשיים בראייה מכיוון שנחשף להתזת גז.,תסקירי שירות המבחן
75,ME-17-04-45561-926,קיימות מכות יבשות ושטפי דם.,תסקירי שירות המבחן
76,ME-17-04-45561-926,"נ/7 המלצה לנאשם מאת אלינר ברוכי, מתאם מגזר בת עין.",תסקירי שירות המבחן
77,ME-17-04-45561-926,מציין כי בשיחות עם הנאשם ניתן להבחין שדעותיו התמתנו ודרכי פעולתו השתנו לטובה.,תסקירי שירות המבחן
78,ME-17-04-45561-926,"לטענת ב""כ המאשימה, עו""ד רועי רייס,  הנאשם הורשע  באישומים השני והשלישי בכתב האישום, אשר מתארים מעשי עבריינות אידאולוגית חמורה שנעשתה מתוך מניע גזעני.",תסקירי שירות המבחן
79,ME-17-04-45561-926,באישום השני מדובר באלימות ישירה כלפי אדם מזדמן ובאישום השלישי מדובר באלימות עקיפה בדרך של הצתה והשחתה להם סייע הנאשם.,תסקירי שירות המבחן
80,ME-17-04-45561-926,"בשלב מסוים פוצלו עניינו של הנאשם דנן ונאשם נוסף מעניינם של האחרים משיקולים ראייתיים, לאחר שהנאשמים האחרים הפלילו את הנאשם בתיק דנן בעוד שהוא ושותף נוסף שתקו במהלך החקירות.",תסקירי שירות המבחן
81,ME-17-04-45561-926,"מתחם העונש ההולם לאישום השני הינו 8-24 חודשי מאסר, ולגבי האישום השלישי הינו בין 12 ל- 40 חודשי מאסר.",תסקירי שירות המבחן
82,ME-17-04-45561-926,"הערכים החברתיים שנפגעו הינם שלמות הגוף, שלמות הרכוש, שלום הציבור ובטחון הציבור, שלטון החוק והסדר הציבורי.",תסקירי שירות המבחן
83,ME-17-04-45561-926,מדובר במעשה שנאה אשר מופנה לציבור מסוים רק בשל השתייכותו לאותו ציבור.,תסקירי שירות המבחן
84,ME-17-04-45561-926,מידת הפגיעה בערכים החברתיים הינה רבה ומשמעותית.,תסקירי שירות המבחן
85,ME-17-04-45561-926,המניע שהוביל את הנאשם לבצע את המעשים הוא גזענות ושנאה כלפי הציבור הערבי.,תסקירי שירות המבחן
86,ME-17-04-45561-926,נפגעי העבירה הם אנשים אקראיים שנבחרו רק בשל היותם חלק מהציבור הערבי וללא כל סיבה או היכרות מוקדמת.,תסקירי שירות המבחן
87,ME-17-04-45561-926,לא בכדי קבע המחוקק כפל עונש למעשים המבוצעים ממניע של שנאה וגזענות נוכח הפגיעה במרקם החברתי.,תסקירי שירות המבחן
88,ME-17-04-45561-926,"יש לשקול לחומרה את התכנון המוקדם בשני האישומים, תכנון, קשירת קשר והצטיידות באמצעים לביצוע העבירה.",תסקירי שירות המבחן
89,ME-17-04-45561-926,"עוד יש לתת את הדעת לכך שהעבירות בוצעו בחבורה, ובתעוזה כאשר הנאשם והאחרים מגיעים לתוך כפרים פלסטינים לביצוע העבירות.",תסקירי שירות המבחן
90,ME-17-04-45561-926,"הנאשמים הגיעו רעולי פנים בשני האישומים, דבר אשר גם מקשה על גילויים וגם מוסיף ממד של חשש אצל הקורבנות.",תסקירי שירות המבחן
91,ME-17-04-45561-926,באישום השני ניתן לראות כי הנאשם הינו מרכזי ודומיננטי בתקיפת המתלונן.,תסקירי שירות המבחן
92,ME-17-04-45561-926,"באישום השלישי מעורבותו היא גם כן גבוהה במסגרת עבירת הסיוע, הוא נמצא יחד עם האחרים בכל השלבים ומדובר בסיוע ברף גבוה.",תסקירי שירות המבחן
93,ME-17-04-45561-926,"עוד יש לתת את הדעת לנזק שנגרם בפועל בשני האישומים, באישום השני לגופו של אדם ובאישום השלישי לרכושו של אדם.",תסקירי שירות המבחן
94,ME-17-04-45561-926,לא ניתן להתעלם מכך שבאישום השני מבצעים הנאשם והאחרים סוג של לינץ' במתלונן ומכים אותו באכזריות.,תסקירי שירות המבחן
95,ME-17-04-45561-926,"ב""כ המאשימה הפנה לגזר הדין בעניינם של האחרים בפרשה זו שם נקבעו מתחמים ונסקרו פסקי דין רבים וביקש לגזור ממנו גזירה שווה לעניין המתחמים וזאת בשים לב לכך שאחד הנאשמים הנוספים היה קטין ואחר היה זה אשר הודה בחקירה וקידם אותה.",תסקירי שירות המבחן
96,ME-17-04-45561-926,"עוד הוסיף ב""כ המאשימה כי אין מקום ללמוד מעונשו של הנאשם 2 בתיק זה אשר הורשע באישום אחד מינורי של מתן אמצעים לפשע, ונדון לחודשיים מאסר.",תסקירי שירות המבחן
97,ME-17-04-45561-926,"באשר לגזירת העונש בתוך המתחם טען ב""כ המאשימה כי יש למנות לקולא את גילו הצעיר של הנאשם אשר נמצא בתחילת חייו הבוגרים, ואת נטילת האחריות וחזרה למוטב כאשר תסקירי שירות המבחן מציגים תמונה חיובית.",תסקירי שירות המבחן
98,ME-17-04-45561-926,עוד יש לקחת בחשבון את העובדה שהנאשם הודה וחסך מזמנו של בית המשפט וכן את חלוף הזמן המשמעותי מאז ביצע העבירה והיעדר עבר פלילי מכביד.,תסקירי שירות המבחן
99,ME-17-04-45561-926,מנגד מדובר בעבריינות אידאולוגית ויש חשיבות גדולה לשיקולי ההרתעה הן של היחיד והן של הרבים וצורך בענישה ממושכת ומשמעותית.,תסקירי שירות המבחן
100,ME-17-04-45561-926,"לפיכך עתר ב""כ המאשימה להשית על הנאשם עונש של 24 חודשי מאסר בפועל, מאסר על תנאי ופיצוי כספי לנפגעים.",תסקירי שירות המבחן
101,ME-17-04-45561-926,"לטענת ב""כ הנאשם, עו""ד גיל גבאי, עמדת המאשימה היא מחמירה יתר על המידה במיוחד נוכח העונשים אשר הוטלו בתיק האחר בפרשה, שהיה חמור יותר.",תסקירי שירות המבחן
102,ME-17-04-45561-926,מלבד פסק הדין אליו מפנה המאשימה ישנם פסקי דין של מקרים חמורים יותר שבהם נקבעו מתחמים נמוכים יותר אשר אושרו על ידי בית המשפט העליון ולא ברור מדוע שלא לאמץ אותם.,תסקירי שירות המבחן
103,ME-17-04-45561-926,"בכל הנוגע לאישום השלישי, הרי שמתחם שבין 12 ל- 40 חודשי מאסר נקבע בעניין נאשמים אשר ביצעו בפועל את העבירות המתוארות בכתב האישום, היינו ריסוס הכתובת והצתת הרכב, ועל כן המתחם אינו עומד במבחן המציאות כאשר מתייחסים לנאשם דנן, אשר הורשע בסיוע.",תסקירי שירות המבחן
104,ME-17-04-45561-926,"כמו כן לא ניתן לקבוע כי מדובר בסיוע ברף הגבוה, כאשר הסיוע הינו רק בעצם הנוכחות של הנאשם דנן במקום האירוע.",תסקירי שירות המבחן
105,ME-17-04-45561-926,"המתחם שיקבע צריך להיות נמוך באופן משמעותי מהמתחם שנקבע לגבי המבצע העיקרי, ונוכח הרף הנמוך בסיוע המתחם צריך להיות בין 4 ל- 15 חודשי מאסר.",תסקירי שירות המבחן
106,ME-17-04-45561-926,"באשר לאישום השני הרי שהמתחם אשר נקבע בבית משפט העליון, במקרה בו היה נזק משמעותי הרבה יותר, הינו בין 5 עד 12 חודשי מאסר, על כן ברור כי במקרה דנן המתחם צריך להיות נמוך יותר ולעמוד על 3 עד 8 חודשי מאסר.",תסקירי שירות המבחן
107,ME-17-04-45561-926,"בנוסף, כאשר מדובר בשני אירועים ובכתב אישום אחד יש מקום לחפיפה מסוימת בעונש.",תסקירי שירות המבחן
108,ME-17-04-45561-926,"מדובר על אירועים אשר התרחשו לפני מעל 3 שנים לגבי האישום השני, ולמעלה מ- 4 שנים לגבי האישום השלישי.",תסקירי שירות המבחן
109,ME-17-04-45561-926,לחלוף הזמן חייב להיות משמעות.,תסקירי שירות המבחן
110,ME-17-04-45561-926,"הנאשם גדל ללא דמויות תומכות או סמכותיות בקרב משפחתו, הדבר הזה הוביל אותו לחבירה לחברה שולית בישובים בהם הוא התגורר.",תסקירי שירות המבחן
111,ME-17-04-45561-926,"תסקירי שירות המבחן והעדים אשר הגיעו למסור עדות אופי מטעמו מלמדים לטענת ב""כ הנאשם על השינוי שעבר הנאשם.",תסקירי שירות המבחן
112,ME-17-04-45561-926,"הנאשם הודה וחסך מזמנו של בית המשפט וכן חסך הבאה של מעל 140 עדי תביעה ביניהם אנשי שב""כ ועדים פלסטינים ויש לדבר משמעות גם אם הוא לא הודה בחקירה.",תסקירי שירות המבחן
113,ME-17-04-45561-926,הנאשם עבר תהליך שיקומי מוצלח מאוד.,תסקירי שירות המבחן
114,ME-17-04-45561-926,"האירועים התרחשו כאשר הוא היה צעיר מאוד, בן 18 וכמה חודשים, בהיותו בתוך קבוצת הבגירים צעירים.",תסקירי שירות המבחן
115,ME-17-04-45561-926,יש משמעות לגיל וליכולתו להבין את טיב המעשים.,תסקירי שירות המבחן
116,ME-17-04-45561-926,"בזמן שחלף מאז ביצוע העבירות, הנאשם לא הסתבך בעבירות נוספות, הוא לקח את עצמו בידיים בלי קשר לתיק הפלילי, נכנס לישיבה בה הוא עושה חיל.",תסקירי שירות המבחן
117,ME-17-04-45561-926,נישא והוא ורעייתו מצפים לתינוק בזמן הקרוב.,תסקירי שירות המבחן
118,ME-17-04-45561-926,בנסיבות אלו כאשר המתחם מאפשר עונש מאסר בדרך של עבודות שירות יש להסתפק בכך כהמלצת שירות המבחן.,תסקירי שירות המבחן
119,ME-17-04-45561-926,גם אם יקבע מתחם גבוה יותר הרי שיש מקום לחרוג ממנו משיקולי שיקום.,תסקירי שירות המבחן
120,ME-17-04-45561-926,"הוגשו שלושה תסקירים, כאשר כבר הראשון שבהם התייחס ללקיחת האחריות של הנאשם, לעובדה שהוא מגלה הבנה, שפעל מתוך לחץ חברתי ולחרטה על מעשיו.",תסקירי שירות המבחן
121,ME-17-04-45561-926,הנאשם לא רק שהפנים בעצמו את חומרת המעשים אלא החל להתנדב במסגרת שמטפלת בנערים שבאו מאותם מקומות שמהם שהוא הגיע.,תסקירי שירות המבחן
122,ME-17-04-45561-926,בתסקיר האחרון מציין שירות המבחן כי הוא השלים את ההליך הטיפולי וערך שינוי משמעותי.,תסקירי שירות המבחן
123,ME-17-04-45561-926,הנאשם ביצע את המעשים לפני מספר שנים כאשר היה צעיר מאוד והצליח לבצע מהפך מרשים בחייו.,תסקירי שירות המבחן
124,ME-17-04-45561-926,שליחתו למאסר בכלא תשלח מסר שגוי.,תסקירי שירות המבחן
125,ME-17-04-45561-926,"לפיכך עתר ב""כ הנאשם להסתפק בעונש מאסר שירוצה בעבודות שירות.",תסקירי שירות המבחן
126,ME-17-04-45561-926,"בכל הנוגע להצהרת נפגע העבירה, טען ב""כ הנאשם, כי מדובר בהצהרה שנועדה כהכנה לתביעה אזרחית בעתיד.",תסקירי שירות המבחן
127,ME-17-04-45561-926,קיימים הבדלים משמעותיים בין הדברים שנכתבו בהצהרה לבין הודעות המתלונן עצמו.,תסקירי שירות המבחן
128,ME-17-04-45561-926,"המתלונן פנה לטיפול רפואי רק שבועיים לאחר האירוע, והתברר שיש לו רק מכות יבשות ושטפי דם.",תסקירי שירות המבחן
129,ME-17-04-45561-926,"הנאשם הביע חרטה על מעשיו, הסביר כי היום הוא נמצא במקום שונה בחייו וכי הוא  מעוניין להתחיל בחיים נורמטיביים ככל שניתן.",תסקירי שירות המבחן
130,ME-17-04-45561-926,דיון - קביעת מתחם העונש ההולם,תסקירי שירות המבחן
131,ME-17-04-45561-926,"במקרה דנן, הערכים החברתיים אשר נפגעו הינם הגנה על שלומו ובטחונו של הציבור וכן פגיעה בשלטון החוק ובסדר הציבורי.",תסקירי שירות המבחן
132,ME-17-04-45561-926,"עבריינות אידיאולוגית מסוג זה, המכונה אף ""תג מחיר"" פוגעת ביסודות המשטר הדמוקרטי בישראל, מלבה שנאה ואיבה בין קבוצות שונות באוכלוסייה, ומערערת את תחושת הביטחון בציבור.",תסקירי שירות המבחן
133,ME-17-04-45561-926,כמו כן ישנה פגיעה ברכושו ובשלמות גופו של אדם.,תסקירי שירות המבחן
134,ME-17-04-45561-926,"לא בכדי קבע המחוקק נסיבה מחמירה של ביצוע עבירות ממניע גזענות או עוינות כלפי ציבור מחמת דת, קבוצה דתית, מוצא עדתי ועוד, כאשר העונש בגין ביצוע העבירה ממניע כאמור, הינו כפל העונש הקבוע לאותה עבירה (סעיף 144 ו' (א) בחוק).",תסקירי שירות המבחן
135,ME-17-04-45561-926,"בחינת מידת הפגיעה בערך המוגן מובילה למסקנה כי הפגיעה בערכים המוגנים הינה ברף בינוני עד גבוה, וזאת נוכח העובדה כי הנאשם פעל בחבורה, מתוך תכנון מוקדם, לאחר הצטיידות באמצעים שונים וכן נוכח הנזקים שנגרמו.",תסקירי שירות המבחן
136,ME-17-04-45561-926,"במסגרת הנסיבות הקשורות בביצוע העבירה (סעיף 40 ט' לחוק), יש לתת את הדעת לנסיבות הבאות:",תסקירי שירות המבחן
137,ME-17-04-45561-926,התכנון שקדם לביצוע העבירה; למעשיו של הנאשם קדם תכנון מוקדם ואף הצטיידות בכלים לביצוע העבירות.,תסקירי שירות המבחן
138,ME-17-04-45561-926,"באישום השני, קשרו ביניהם הנאשם והאחרים קשר לפיו אם ייתקלו במהלך הנסיעה בערבי, יכו אותו.",תסקירי שירות המבחן
139,ME-17-04-45561-926,"לשם כך ירדו הנאשם ושניים מן האחרים מהרכב סמוך ליישוב נריה והצטיידו במקלות, חזרו אל הרכב ושמו את פעמיהם לכיוון הכפר הפלסטיני.",תסקירי שירות המבחן
140,ME-17-04-45561-926,"כשהגיעו למקום הנאשם והאחרים והבחינו במתלונן, היכו אותו נמרצות ועזבו את המקום כשהוא חבול.",תסקירי שירות המבחן
141,ME-17-04-45561-926,באישום השלישי קשר הנאשם עם האחרים לבצע פיגוע בכפר ביתילו.,תסקירי שירות המבחן
142,ME-17-04-45561-926,בהתאם לכך הגיעו הנאשם והאחרים לכפר לאחר שהצטיידו מבעוד מועד במיכל ובו נוזל דליק ותרסיס צבע ופניהם מכוסות באמצעות חולצות.,תסקירי שירות המבחן
143,ME-17-04-45561-926,נסיבות אלו מעידות על התכנון שקדם לביצוע העבירות.,תסקירי שירות המבחן
144,ME-17-04-45561-926,חלקו היחסי של הנאשם בביצוע העבירה ומידת ההשפעה של אחר על הנאשם בביצוע העבירה; בשני האישומים קשר הנאשם קשר עם האחרים לביצוע העבירות ואף היה מעורב בתכנון ובהשגת האמצעים לצורך ביצוען של העבירות.,תסקירי שירות המבחן
145,ME-17-04-45561-926,"באישום השני היה חלקו של הנאשם זהה לחלקם של האחרים כאשר הוא והאחרים אשר הבחינו במתלונן, תושב הכפר, יליד 1955, אשר עסק באותה עת בעבודה חקלאית, יצאו מהרכב כשהם רעולי פנים ובעודם מצוידים במקלות ובגז מדמיע, ריססו גז מדמיע בפניו של המתלונן והכו אותו באמצעות המקלות שהיו ברשותם.",תסקירי שירות המבחן
146,ME-17-04-45561-926,"באישום השלישי הורשע הנאשם בסיוע למעשה וזאת נוכח העובדה כי כאשר הגיעו הנאשם והאחרים לכפר והבחינו ברכב השייך לתושב הכפר, לא נטל הנאשם חלק פעיל במעשים אלא רק נכח במקום שעה שאחד מהאחרים ריסס את הכתובות ""נקמה זריקות אבנים"" וצורת מגן דוד, ואחר נוסף שפך חומר דליק על מכסה המנוע של הרכב והצית אותו באמצעות גפרור.",תסקירי שירות המבחן
147,ME-17-04-45561-926,"הגם שחלקו היחסי של הנאשם באישום השלישי נמוך מזה של האחרים באותו אישום במובן זה שלא לקח חלק אקטיבי במעשה ההצתה והשחתת פני המקרקעין, הרי שהנאשם היה שותף לקשירת הקשר, לקח חלק בהבאת האמצעים ונכח במקום בזמן ביצוע העבירות.",תסקירי שירות המבחן
148,ME-17-04-45561-926,הנזק שהיה צפוי להיגרם מביצוע העבירה; אין צורך להכביר מילים בדבר פוטנציאל  הנזק הגלום במעשיו של הנאשם והאחרים.,תסקירי שירות המבחן
149,ME-17-04-45561-926,"תקיפתו של המתלונן, אדם כבן 60, באישום השני באמצעות מקלות ובחבורה עלולה הייתה להסתיים בנזקים חמורים עוד יותר.",תסקירי שירות המבחן
150,ME-17-04-45561-926,גם פוטנציאל הנזק שבהצתת הרכב באישום השלישי הינו גדול נוכח המסוכנות הגלומה במעשה של שליחת אש אשר תחילתה ידוע אך סופה אינו בשליטת המבצע.,תסקירי שירות המבחן
151,ME-17-04-45561-926,הנזק שנגרם מביצוע העבירה; באישום השני כתוצאה מהתקיפה נגרמו למתלונן פצעים בצלעותיו ובידו.,תסקירי שירות המבחן
153,ME-17-04-45561-926,"כמו כן, נגרמו למתלונן נזקים עקיפים.",תסקירי שירות המבחן
154,ME-17-04-45561-926,באישום השלישי נשרף מכסה המנוע של הרכב ונגרם לו נזק כבד.,תסקירי שירות המבחן
155,ME-17-04-45561-926,"על פי הודאת בעל הרכב, רכש את הרכב בסכום של 4,000 ₪ יום לפני ההצתה, ונגרם לרכב נזק בסך 5,000 ₪.",תסקירי שירות המבחן
156,ME-17-04-45561-926,הסיבות שהביאו את הנאשם לבצע את העבירה; מעשיו של הנאשם נעשו על רקע תפיסה אידיאולוגית ועמדות קיצוניות שבהן החזיק בעת ביצוע המעשים וכן על רקע רצונו של הנאשם והאחרים באישום השלישי לבצע מעשה נקמה על רקע יידויי אבנים על ציר תחבורה המוביל לישוב נחליאל.,תסקירי שירות המבחן
157,ME-17-04-45561-926,בחינת מדיניות הענישה הנוהגת מעלה כי במקרים דומים הוטלו על נאשמים עונשים במנעד רחב כמפורט להלן:,תסקירי שירות המבחן
158,ME-17-04-45561-926,"במסגרת פס""ד פלוני יש לתת את הדעת בעיקר לאישומים 6 ו-7 אשר הינם ""אישומי מראה"" לאישומים 2 ו-3 בהתאמה בתיק זה.",תסקירי שירות המבחן
159,ME-17-04-45561-926,באישום מספר 6 (אשר מקביל לאישום 2 בתיק דנן) בעניינו של אחד הנאשמים אשר היה כבן 18 במועד ביצוע העבירה נקבע מתחם עונש הולם שנע בין 8 ל- 24 חודשי מאסר.,תסקירי שירות המבחן
160,ME-17-04-45561-926,באישום מספר 7 (אשר מקביל לאישום 3 בתיק דנן) נקבע בעניינו של נאשם אשר היה קטין (כבן 17 ושלושה חודשים) בעת ביצוע העבירה והורשע כמבצע עיקרי מתחם עונש הולם שנע בין 12 ל- 40 חודשי מאסר בפועל.,תסקירי שירות המבחן
161,ME-17-04-45561-926,"זאת במובחן מהנאשם במקרה דנן, שהינו בגיר, אך הורשע כמסייע בעבירות ההצתה והשחתת פני מקרקעין (אך בקשירת קשר הורשע בביצוע עיקרי).",תסקירי שירות המבחן
162,ME-17-04-45561-926,"בהתאם לתיקון 113 לחוק העונשין (סעיף 40 יג'), סבורני כי מתחם העונש ההולם באשר לאירוע שבאישום השני הינו החל מ- 8 ועד ל- 24 חודשי מאסר בפועל.",תסקירי שירות המבחן
163,ME-17-04-45561-926,מתחם העונש ההולם באשר לאירוע שבאישום שלישי הינו אף הוא החל מ- 8 ועד ל- 24 חודשי מאסר בפועל.,תסקירי שירות המבחן
164,ME-17-04-45561-926,"במקרה דנן, לא קיימים שיקולים אשר מצדיקים סטייה מהמתחם, לחומרה או לקולא.",תסקירי שירות המבחן
165,ME-17-04-45561-926,"השיקול השיקומי הינו משמעותי לקולא הן נוכח גילו הצעיר של הנאשם, אשר ביצע את העבירות בעת שהיה בגיל 18 באישום השלישי ובגיל 19 באישום השני, והן נוכח ההליך הטיפולי המשמעותי שעבר הנאשם במסגרת שירות המבחן.",תסקירי שירות המבחן
166,ME-17-04-45561-926,"מתוך תסקירי שירות המבחן עולה כי כבר בתסקיר הראשון נטל הנאשם אחריות על מעשיו והביע חרטה עליהם, ובהמשך אף נרתם להליך טיפולי במסגרת קבוצת ""צעירים"" העוסקת במתן כלים להתמודדות עם מצבי לחץ ומשבר, גיבוש זהות אישית, זיהוי מצבי סיכון והתבוננות אחר דפוסים מעכבים ומקדמים החל מחודש דצמבר 2017 ועד יולי 2018.",תסקירי שירות המבחן
167,ME-17-04-45561-926,"לקבוצה זו התמיד להגיע ולהשתתף בכל המפגשים ובסיומה התרשמו המנחים כי למרות שתחילה התקשה בחשיפה אישית והיה קושי להעמיק ולבחון את בחירותיו, ככל שהתקדמו המפגשים הצליח הנאשם להתבונן באופן כן בדפוסיו הבעייתיים אשר הובילו אותו למעורבותו בעבירות.",תסקירי שירות המבחן
170,ME-17-04-45561-926,"כמו כן, נתתי דעתי לעדויות האופי מטעם ההגנה בדבר השינוי שעבר הנאשם.",תסקירי שירות המבחן
171,ME-17-04-45561-926,"החמור מכל הוא שהכוח המניע מאחורי המעשים כולם לא היה אלא שנאה עיוורת, המשמשת כהצדקה לפגיעה בבני אדם רק בשל השתייכותם לקבוצת אוכלוסייה שונה.",תסקירי שירות המבחן
172,ME-17-04-45561-926,"לאור האמור לעיל, לא קיימת הצדקה לסטות לקולא ממתחמי העונש ההולם, ובפרט שלא קיימת הצדקה להימנע מעונש מאסר בפועל, בכליאה ממש.",תסקירי שירות המבחן
173,ME-17-04-45561-926,"עם זאת, יש לתת משקל לשיקולם האמורים בגדרי מתחם העונש ההולם.",תסקירי שירות המבחן
174,ME-17-04-45561-926,גזירת העונש המתאים לנאשם,תסקירי שירות המבחן
175,ME-17-04-45561-926,"בגזירת העונש המתאים לנאשם, בגדרי מתחם העונש ההולם, יש להתחשב בנסיבות שאינן קשורות בביצוע העבירה (סעיף 40 יא').",תסקירי שירות המבחן
176,ME-17-04-45561-926,במסגרת זו מן הראוי לתת את הדעת לנסיבות הבאות:,תסקירי שירות המבחן
177,ME-17-04-45561-926,"הפגיעה של העונש בנאשם, לרבות בשל גילו; הנאשם יליד 1996, כיום נשוי ומצפה לילד.",תסקירי שירות המבחן
178,ME-17-04-45561-926,אין ספק כי עונש מאסר שירוצה מאחורי סורג ובריח יפגע בו ובמשפחתו.,תסקירי שירות המבחן
179,ME-17-04-45561-926,"נטילת האחריות של הנאשם על מעשיו, וחזרתו למוטב או מאמציו לחזור למוטב; הנאשם הודה במיוחס לו, נטל אחריות על מעשיו והביע חרטה.",תסקירי שירות המבחן
180,ME-17-04-45561-926,כמו כן נרתם הנאשם כאמור לעיל להליך טיפולי משמעותי במסגרת שירות המבחן במסגרתו שולב בקבוצה טיפולית בחודש דצמבר 2017 עד חודש יולי 2018.,תסקירי שירות המבחן
181,ME-17-04-45561-926,"מנחי הקבוצה התרשמו כי הוא תרם מכישוריו לשאר המשתתפים, הביע שינוי בעמדות בעיתיות ונראה כי התהליך סייע לו בגיבוש זהותו.",תסקירי שירות המבחן
182,ME-17-04-45561-926,"בנוסף במהלך שנת 2018 החל הנאשם להתנדב במסגרת פרויקט ""אחריי באמונה"" שהינו תכנית העצמה אישית לקבוצות נוער חרדי נושר מרחבי הארץ ובמסגרתה הוא מהווה דמות חינוכית ומודל לחיקוי עבור נערים אותם הוא חונך.",תסקירי שירות המבחן
183,ME-17-04-45561-926,חלוף הזמן מעת ביצוע העבירה; האירוע המתואר באישום השני התרחש ביום 30.6.15 ואילו האירוע המתואר באישום השלישי התרחש ביום 29.7.14.,תסקירי שירות המבחן
184,ME-17-04-45561-926,"מדובר על חלוף זמן ניכר של מספר שנים מביצוע העבירות, שבמהלכו ערך כאמור הנאשם שינוי משמעותי בחייו ויש לתת לכך משקל.",תסקירי שירות המבחן
185,ME-17-04-45561-926,"עברו הפלילי של הנאשם או העדרו; לחובתו של הנאשם רישום ללא הרשעה מבית המשפט לנוער בגין כניסה לא מוסמכת למקום צבאי משנת 2012 בגינו נידון לצו של""צ.",תסקירי שירות המבחן
186,ME-17-04-45561-926,"בכל הנוגע לשיעור הפיצוי, נתתי דעתי לנזקים שנגרמו למתלונן באישום השני, כפי שעולה מהצהרת הנפגע, תוך התייחסות להסתייגויות ב""כ הנאשם בהקשר זה, וכן לנזקים שנגרמו למתלונן באישום השלישי, כפי שעולה מהודעתו (נ/3), כמו גם לעובדה שאף על נאשמים אחרים בפרשה הוטלו עונשי פיצויים.",תסקירי שירות המבחן
187,ME-17-04-45561-926,"באיזון בין השיקולים השונים, לרבות הסדר הטיעון, סבורני כי יש לגזור על הנאשם עונש מאסר בפועל אחד כולל בגין שני האירועים גם יחד, ובגדרי המתחמים שנקבעו.",תסקירי שירות המבחן
188,ME-17-04-45561-926,"העונש ירוצה מאחורי סורג ובריח, ולא ניתן להסתפק בעונש של עבודות שירות, כהמלצת שירות המבחן.",תסקירי שירות המבחן
189,ME-17-04-45561-926,"לצד זאת, יש להטיל על הנאשם מאסר על תנאי, ופיצוי למתלוננים.",תסקירי שירות המבחן
190,ME-17-04-45561-926,"12 חודשי מאסר בפועל, בניכוי ימי מעצרו, מיום 18.4.16 עד 19.4.16.","אשר על-כן, הנני גוזר על הנאשם את העונשים הבאים:"
191,ME-17-04-45561-926,"הנאשם יתייצב לריצוי מאסרו בבית הסוהר הדרים ביום 1.1.19 עד השעה 10:00, כשברשותו תעודת זהות או דרכון.","אשר על-כן, הנני גוזר על הנאשם את העונשים הבאים:"
192,ME-17-04-45561-926,"על הנאשם לתאם את הכניסה למאסר, כולל האפשרות למיון מוקדם, עם ענף אבחון ומיון של שב""ס, טלפון: 08-9787377, 08-9787336.","אשר על-כן, הנני גוזר על הנאשם את העונשים הבאים:"
193,ME-17-04-45561-926,"10 חודשי מאסר על תנאי, לבל יעבור הנאשם במשך שלוש שנים מיום שחרורו מן המאסר כל עבירת אלימות מסוג פשע, או עבירה של הצתה.","אשר על-כן, הנני גוזר על הנאשם את העונשים הבאים:"
194,ME-17-04-45561-926,"5 חודשי מאסר על תנאי, לבל יעבור הנאשם במשך שלוש שנים מיום שחרורו מן המאסר כל עבירת אלימות מסוג עוון.","אשר על-כן, הנני גוזר על הנאשם את העונשים הבאים:"
195,ME-17-04-45561-926,"פיצוי בסך 14,000 ₪, אשר יחולק כך ש- 10,000 ₪ מתוך הפיצוי יועבר למתלונן באישום השני וסך של 4,000 ₪ למתלונן באישום השלישי.","אשר על-כן, הנני גוזר על הנאשם את העונשים הבאים:"
196,ME-17-04-45561-926,"הפיצוי יופקד במזכירות בית המשפט בשבעה תשלומים חודשיים שווים ורצופים החל מיום 1.2.19, ויועבר למתלוננים על פי פרטים שתמסור המאשימה.","אשר על-כן, הנני גוזר על הנאשם את העונשים הבאים:"
197,ME-17-04-45561-926,"אם לא ישולם תשלום כלשהו במועד, תעמוד היתרה לפירעון מידי.","אשר על-כן, הנני גוזר על הנאשם את העונשים הבאים:"
198,ME-17-04-45561-926,"ככל שיופקד רק חלק מהסכום, יחולק בין המתלוננים לפי חלקם היחסי, כמפורט לעיל.","אשר על-כן, הנני גוזר על הנאשם את העונשים הבאים:"
199,ME-17-04-45561-926,מזכירות בית המשפט תמציא העתק גזר דין לשירות המבחן.,"אשר על-כן, הנני גוזר על הנאשם את העונשים הבאים:"
200,ME-17-04-45561-926,זכות ערעור לבית-המשפט העליון תוך 45 ימים.,"אשר על-כן, הנני גוזר על הנאשם את העונשים הבאים:"
201,ME-17-04-45561-926,"ניתן היום,  ד' כסלו תשע""ט, 12 נובמבר 2018, במעמד הצדדים.","אשר על-כן, הנני גוזר על הנאשם את העונשים הבאים:"
