,verdict,text,part
0,ME-22-03-60765-22,"רמין ממדוב, ת""ז xxxxxxxxx",הנאשמים:
1,ME-22-03-60765-22,"מוחמד מלחם, ת""ז xxxxxxxxx",הנאשמים:
2,ME-22-03-60765-22,"אמיר אבו מולחם, ת""ז xxxxxxxxx",הנאשמים:
3,ME-22-03-60765-22,"אחמד ג'בארין, ת""ז xxxxxxxxx",הנאשמים:
8,ME-22-03-60765-22,"חוק העונשין, תשל""ז-1977: סע'  29, 40ב', 144(א), 144(ב), 144.ב2., 144.ג., 144(ז)",הנאשמים:
9,ME-22-03-60765-22,"* בית המשפט המחוזי בחיפה גזר לנאשם 1, אשר הורשע על פי הודאתו בעבירות סחר בנשק ועבירות בנשק, 34 חודשי מאסר, מאסר על תנאי למשך 12 חודשים וקנס בסך 6,000 ₪.",הנאשמים:
10,ME-22-03-60765-22,* עונשין – ענישה – מדיניות ענישה: עבירות נשק,הנאשמים:
11,ME-22-03-60765-22,"על פי העובדות בהן הורשע, הנאשם עמד בקשר עם סוכן משטרתי והציע לו לקנות נשקים ותחמושת.",הנאשמים:
12,ME-22-03-60765-22,"בהמשך, הפגיש הנאשם את הסוכן עם שני שותפיו והשלושה מכרו לו אקדח ""סטאר"" 9 מ""מ ומחסנית תמורת 33,000 ₪.",הנאשמים:
13,ME-22-03-60765-22,"דינם של השותפים, להם יוחסו גם אישומים נוספים, נגזר בנפרד במסגרת הסדר טיעון.",הנאשמים:
14,ME-22-03-60765-22,בית המשפט גזר את הדין כמפורט לעיל וקבע כך:,הנאשמים:
15,ME-22-03-60765-22,"יש לראות את מסכת האירועים, שתחילתה בקשר בין הסוכן לנאשם וסופה במסירת הנשק לידיו, כאירוע מתמשך על פני כמה ימים בודדים, ולקבוע מתחם ענישה כולל.",הנאשמים:
16,ME-22-03-60765-22,"חומרת העבירות והפגיעה בערכים המוגנים היא רבה, נוכח ההשלכות הרות האסון ופוטנציאל הסיכון הרב הגלום בביצוען.",הנאשמים:
17,ME-22-03-60765-22,הנאשם היה זה שתכנן את המעשים אשר הובילו לעסקת הנשק וחיבר בין הסוכן ליתר הנאשמים.,הנאשמים:
18,ME-22-03-60765-22,"בפועל לא נגרם נזק כתוצאה מביצוע העבירות מאחר והנשק הגיע לידי המשטרה, אך הנזק הפוטנציאלי משמעותי ואין לדעת לאילו ידיים היה מגיע הנשק אלמלא הגיע למשמורת הסוכן.",הנאשמים:
19,ME-22-03-60765-22,"לאחר שסקר פסיקה רלבנטית, קבע בית המשפט כי מתחם העונש במקרה דנן יהא מאסר בפועל למשך 30-42 חודשים, ענישה על תנאי וקנס.",הנאשמים:
20,ME-22-03-60765-22,"באשר למיקום בתוך המתחם, בית המשפט שקל את העובדה כי הנאשם נעדר עבר פלילי וכי חסך זמן שיפוטי, אם כי באופן חלקי בלבד, שכן הצדדים הגיעו להסדר לאחר שכמה עדים כבר העידו.",הנאשמים:
21,ME-22-03-60765-22,כן הודגש הצורך בהרתעת היחיד והרבים בעבירות בהן מדובר במקרה זה.,הנאשמים:
22,ME-22-03-60765-22,"נגד הנאשם 1, רמין ממדוב (להלן: ""הנאשם"" או ""רמין""), ושלושה נאשמים אחרים (להלן: ""שלושת הנאשמים"") הוגש כתב אישום שעניינו פרשית רכישת כלי נשק ותחמושת מסוכן משטרתי (להלן: ""הסוכן"").",כללי - 
23,ME-22-03-60765-22,"כתב האישום (לאחר שתוקן בעקבות החלטה מיום 26.1.2023, להלן: ""כתב האישום"") התייחס לשלושה פרטי אישום, כאשר האישום הראשון נוגע לנאשם ושני האישומים האחרים מתייחסים לשלושת הנאשמים בלבד.",כתב האישום - 
24,ME-22-03-60765-22,להלן יפורטו עובדות האישום הראשון הנוגע לנאשם:,כתב האישום - 
25,ME-22-03-60765-22,"בין הנאשם לבין נאשם 2, מוחמד מלחם (להלן: ""נאשם 2"" או ""חמודי""), ונאשם 3, אמיר אבו מולחם (להלן: ""נאשם 3"" או ""אמיר"") יש היכרות מוקדמת.",כתב האישום - 
26,ME-22-03-60765-22,"במועדים הרלבנטיים, בבעלות נאשם 3 היה רכב מסוג סקודה (להלן: ""הסקודה"").",כתב האישום - 
27,ME-22-03-60765-22,"בין התאריכים 25.8.2021-24.8.2021, קיימו הנאשם והסוכן מספר שיחות והתכתבויות, במהלכן הציע הנאשם לסוכן לרכוש ממנו נשקים מסוגים שונים ותחמושת.",כתב האישום - 
28,ME-22-03-60765-22,השניים סיכמו כי יבצעו עסקת נשק כאשר יהיה ברשות הסוכן סכום כסף.,כתב האישום - 
29,ME-22-03-60765-22,"ביום 30.8.2021, בשעות הבוקר, קיימו הנאשם והסוכן מספר שיחות והתכתבויות, במהלכן אישר הסוכן כי קיבל סכום כסף לצורך עסקת נשק.",כתב האישום - 
30,ME-22-03-60765-22,"הנאשם והסוכן סיכמו כי ייפגשו ביום 31.8.2021, בין השעות 16:00-17:00, והנאשם ימכור לסוכן אקדח ""סטאר"" 9 מ""מ, שסוגל לירות כדור שבכוחו להמית אדם (להלן: ""האקדח""), תמורת 33,000 ₪, כאשר הנאשם יקבל סכום כסף בסך 3,000 ₪ עבור חלקו בעסקה (להלן: ""עסקת הנשק"").",כתב האישום - 
31,ME-22-03-60765-22,"בסמוך למתואר לעיל, סיכמו הנאשם והנאשמים 2 ו-3 למכור לסוכן את האקדח (להלן: ""הסיכום"").",כתב האישום - 
32,ME-22-03-60765-22,"באותו מועד, בשעות הערב, שוחחו והתכתבו הסוכן והנאשם.",כתב האישום - 
33,ME-22-03-60765-22,"במהלך ההתכתבות שלח הנאשם לסוכן שתי תמונות של חפץ הנחזה להיות אקדח והשניים סיכמו להיפגש בשעה 18:00, בביתו של הנאשם באור עקיבא (להלן: ""מקום המפגש"").",כתב האישום - 
34,ME-22-03-60765-22,"בהתאם לסיכום, ולצורך ביצוע עסקת הנשק, ביום 31.8.2021, עובר לשעה 18:30, הגיע הסוכן למקום המפגש באמצעות מונית (להלן: ""המונית""), ופגש בנאשם.",כתב האישום - 
35,ME-22-03-60765-22,"הנאשם נכנס למונית עם הסוכן והשניים נסעו אחרי הסקודה בה נהג נאשם 3, עד שהגיעו לביתו של נאשם 2 בערערה (להלן: ""הבית"").",כתב האישום - 
36,ME-22-03-60765-22,"בשעה 18:30 או בסמוך לכך, נכנסו הסוכן והנאשם לבית, כאשר נאשם 2 אמר כי יש מישהו נוסף שצריך להביא את האקדח, והסוכן מסר לידיו סכום כסף בסך 33,000 ₪.",כתב האישום - 
37,ME-22-03-60765-22,"בהמשך, נסע הסוכן במונית, והנאשם נסע יחד עם נאשם 2 ברכב מיצובישי (להלן: ""המיצובישי"") לצומת מגידו, על מנת לפגוש את נאשם 3 אשר יספק את האקדח לסוכן.",כתב האישום - 
38,ME-22-03-60765-22,"כשהגיעו הסוכן, הנאשם ונאשם 2 לצומת מגידו, ירד הסוכן מהמונית ונכנס למיצובישי.",כתב האישום - 
39,ME-22-03-60765-22,"בהמשך, נסע הסוכן יחד עם הנאשם ונאשם 2 במיצובישי לתחנת הדלק ""דור"" בכפר קרע, והמונית בעקבותיהם.",כתב האישום - 
40,ME-22-03-60765-22,"בחלוף מספר דקות, התקשר נאשם 3 לנאשם 2 ועדכן אותו כי עליהם להגיע לתחנת אוטובוס על כביש 65 (להלן: ""מקום העסקה"").",כתב האישום - 
41,ME-22-03-60765-22,"משכך, חזר הסוכן למונית ונסע למקום העסקה.",כתב האישום - 
42,ME-22-03-60765-22,"בהמשך למתואר לעיל, הגיע הסוכן למקום העסקה, ובחלוף מספר דקות, הגיע נאשם 3 בסקודה כשהוא מחזיק, נושא ומוביל, בצוותא חדא עם הנאשם ונאשם 2, אקדח חצי אוטומטי סטאר, תוצרת ספרד, קליבר 9 מ""מ פאראבלום, שהינו כלי שסוגל לירות כדור שבכוחו להמית אדם ובתוכו מחסנית ריקה מכדורים שהינה אביזר לנשק (להלן: ""הנשק"" ו""המחסנית"" בהתאמה).",כתב האישום - 
43,ME-22-03-60765-22,"הסוכן נכנס לרכב הסקודה, נאשם 3 מסר לסוכן את הנשק והמחסנית, לאחר שניגב את הנשק.",כתב האישום - 
44,ME-22-03-60765-22,"הסוכן בדק את הנשק, יצא מהסקודה ועזב את המקום במונית כאשר האקדח והמחסנית ברשותו.",כתב האישום - 
45,ME-22-03-60765-22,"בהיות הסוכן בדרך חזרה ממקום העסקה, שלח נאשם 2 לסוכן תמונות של חפץ הנחזה להיות אקדח.",כתב האישום - 
46,ME-22-03-60765-22,"על רקע האמור, נטען בכתב האישום כי שלושת הנאשמים הרלבנטיים לאישום זה, בצוותא חדא, סחרו בנשק ובמחסנית המהווה אביזר לנשק, וזאת בלא רשות על פי דין לעשות כן; ועוד נטען כי שלושתם, בצוותא חדא, החזיקו, נשאו והובילו את הנשק והמחסנית בלא רשות על פי דין.",כתב האישום - 
47,ME-22-03-60765-22,"לגבי שלושת הנאשמים, ביום 12.9.2023 הגיעו הצדדים להסדר טיעון, במסגרתו תוקן כתב האישום בעניינם, הם הורשעו בהתאם להודאתם, נשלחו להכנת תסקירים של שירות המבחן ונשמעו לגביהם טיעונים לעונש ביום 23.1.2024.",הכרעות הדין - 
48,ME-22-03-60765-22,"לאחר האמור, לגבי הנאשם, המשיכה חקירתו הנגדית של הסוכן, ולאחריה הגיעו הצדדים להסדר דיוני לגבי הגשת מסמכים מסוימים ללא חקירה נגדית, הנאשם הודיע שהוא לא יעיד, והצדדים סיכמו את טענותיהם.",הכרעות הדין - 
49,ME-22-03-60765-22,הכרעת הדין לגבי הנאשם ניתנה ביום 19.12.2023.,הכרעות הדין - 
50,ME-22-03-60765-22,"במסגרת הכרעת הדין הורשע הנאשם בעבירות שיוחסו לו בכתב האישום: סחר בנשק – לפי סעיפים 144(ב2)+(ג)+29 לחוק העונשין, תשל""ז-1977 (להלן: ""חוק העונשין""); ועבירות בנשק (החזקה, נשיאה והובלה) – לפי סעיפים 144(א) רישא וסיפא+144(ב) רישא וסיפא+29 לחוק העונשין.",הכרעות הדין - 
51,ME-22-03-60765-22,לנאשם אין עבר פלילי.,הראיות לעונש -
52,ME-22-03-60765-22,מטעם ההגנה הוגשו מסמכים בנוגע למצבו הרפואי של הנאשם (סומנו ט/1).,הראיות לעונש -
53,ME-22-03-60765-22,"הנאשם במעצר מיום 14.3.2022 ומהמסמכים עולה כי הוא אושפז במחלקה אורתופדית בימים 2.5.2023-1.5.2023, לאחר שסבל מפריקות חוזרות של כתף שמאל, הוא התקבל לטיפול ניתוחי ושוחרר במצב כללי טוב.",הראיות לעונש -
54,ME-22-03-60765-22,"עוד עולה ממסמך מטעם שירות בתי הסוהר, כי עוד ביום 1.10.2022 הנאשם היה מעורב בקטטה במסגרתה נגרמו לו שפשוף בפנים, שריטות בחזה, ופגיעה בשיניים והוא הופנה לטיפול אצל רופא שיניים.",הראיות לעונש -
55,ME-22-03-60765-22,בנוסף הוגשה פסיקה לעניין העונש (סומנה ט/2).,הראיות לעונש -
56,ME-22-03-60765-22,"ב""כ המאשימה טען כי מעשיו של הנאשם מהווים פגיעה של ממש בביטחון הציבור, שכן מדובר בסחר בנשק לא חוקי ומכירתו לאחר.",טיעוני המאשימה –
57,ME-22-03-60765-22,"המאשימה מדגישה כי מעשיו של הנאשם תוכננו מראש, כאשר האירוע החל ביצירת קשר עם הסוכן ולאחר מכן בוצעו שיחות רבות עם הסוכן, לגבי פרטי העסקה והתיאום.",טיעוני המאשימה –
58,ME-22-03-60765-22,"הנאשם אף היה חלק מהותי בביצוע של העסקה ביום בו יצאה לפועל, נסע עם שאר המעורבים ממקום למקום בדרך לעסקה, והיה נוכח במקום כאשר היא הושלמה.",טיעוני המאשימה –
59,ME-22-03-60765-22,"נטען כי לנאשם חלק עיקרי ומרכזי בביצוע העבירה, הוא זה שהציע לסוכן אקדח למכירה הוא זה שהיה בקשר עם הנאשמים האחרים וחיבר בין כולם, ואף הוכח כי הציע לסוכן נשקים נוספים – ומכאן מסוכנותו.",טיעוני המאשימה –
60,ME-22-03-60765-22,"לגבי הנזק, נטען כי מאחר ומדובר בתיק בו מעורב סוכן משטרתי אשר מנע את הגעת הנשק לידיים נוספות והביאו לרשות המשטרה, לא נגרם בפועל נזק במובן שהנשק לא הגיע לידיים זרות, אולם פוטנציאל הנזק הוא גבוה, מאחר והמעורבים לא ידעו כי מדובר בסוכן, ומבחינתם, הם פעלו לשם רווח כספי.",טיעוני המאשימה –
61,ME-22-03-60765-22,עוד נטען כי השימוש בנשק לא חוקי הינו גם עבירה בפני עצמה וגם משמש לביצוע עבירות אחרות ובכך טמונה המסוכנות הרבה.,טיעוני המאשימה –
62,ME-22-03-60765-22,"ב""כ המאשימה הפנה לחוק העונשין (תיקון מס' 140 - הוראת שעה), התשפ""ב-2021, מיום 8.12.2021, אשר במסגרתו תוקן סעיף 144(ז) לחוק (ס""ח 2938), שאמנם לא חל במקרה זה נוכח מועד ביצוע העבירה, אבל משקף את רצון המחוקק בהחמרה בעבירות הנשק.",טיעוני המאשימה –
63,ME-22-03-60765-22,"עוד הפנה להנחיית פרקליט המדינה 9.16 (להלן: ""הנחיית פרקליט המדינה"") שכותרתה: ""מדיניות ענישה בעבירות נשק ומטעני חבלה"" המתווה את מדיניות הענישה של התביעה הכללית בעבירות נשק, ומשקפת את האינטרס הציבורי בהחמרה בעבירות הנשק, וכן לפסיקה הקובעת כי יש להחמיר בענישה בעבירות נשק, והדבר נכון גם לגבי עבירות של הובלה ונשיאה וגם לעבירות הסחר.",טיעוני המאשימה –
64,ME-22-03-60765-22,"לגבי מתחם הענישה – ביקש ב""כ המאשימה לקבוע מתחם שנע בין 3.5 ל-6 שנות מאסר בפועל, וטען כי מתחם זה משקף ועולה בקנה אחד עם הנחיית הפרקליט המדינה ואפילו מקל מעט.",טיעוני המאשימה –
65,ME-22-03-60765-22,"העונש בתוך המתחם - ב""כ המאשימה ביקש לגזור את דינו של הנאשם ברף הבינוני התחתון של המתחם.",טיעוני המאשימה –
66,ME-22-03-60765-22,"נטען כי מצד אחד יש לשקול את העובדה כי לנאשם אין עבר פלילי ומצד השני יש לקחת בחשבון כי הנאשם לא לקח אחריות על מעשיו ובחר לנהל את ההליך, גם אם היה ויתור משמעותי על חקירת חלק מהעדים.",טיעוני המאשימה –
67,ME-22-03-60765-22,"בנוסף, ב""כ המאשימה מבקש להטיל עונש של מאסר מותנה משמעותי ומרתיע וקנס.",טיעוני המאשימה –
68,ME-22-03-60765-22,"ב""כ הנאשם טען כי עבירת הסחר מגלמת בתוכה את יסודות העבירה של הובלה ונשיאה, מאחר ומשמעות הסחר – מעצם הגדרתו – הינה העברת נשק מחזקתו של אדם אחד לחזקתו של  אחר.",טיעוני ההגנה -
69,ME-22-03-60765-22,"לכן מבחינת הענישה אין להפריד בין הסחר לבין ההובלה והנשיאה, כפי שמבקשת המאשימה לעשות, שכן ההפרדה תוביל לכך שהנאשם יוענש פעמיים בשל אותו מעשה.",טיעוני ההגנה -
70,ME-22-03-60765-22,"ב""כ הנאשם התייחס לדברי המאשימה כי יש לקחת בחשבון את העובדה שהנאשם בחר לנהל את ההליך, וטען כי במקרה זה דווקא נחסך זמן שיפוטי רב מאחר ולא נחקרו כל העדים, החקירה התמקדה בעדות הסוכן ואף היא הייתה קצרה והתמקדה בנתונים ממוקדים, אשר בבסיס המחלוקת המשפטית בשאלה האם מעשיו של הנאשם הנם בגדר סחר או רק סיוע לסחר.",טיעוני ההגנה -
71,ME-22-03-60765-22,"עוד הודגש כי מיד לאחר סיום חקירתו של הסוכן, רוב המוצגים בתיק הוגשו בהסכמה, תוך ויתור על חקירת עדים רבים ובכך נחסך זמן שיפוטי רב.",טיעוני ההגנה -
72,ME-22-03-60765-22,"ביחס לנסיבות ביצוע העבירה, נטען כי אין מחלוקת בעניין הפגיעה בערכים המוגנים, ויחד עם זאת, בפסיקה קיימת אבחנה בעבירות של סחר בנשק ביחס לסוג הנשק.",טיעוני ההגנה -
73,ME-22-03-60765-22,"במקרים בהם מעורב ""נשק התקפי"" או נשק ארוך, נקבע בפסיקה במפורש כי הענישה צריכה להיות חמורה יותר, ואילו כאן – מדובר באקדח.",טיעוני ההגנה -
74,ME-22-03-60765-22,"עוד נטען כי יש להתחשב בכך שעל פי כתב האישום, קיים מדרג ברור בין כל המעורבים באישום בו עסקינן, וחלקו של הנאשם אינו משמעותי יחסית.",טיעוני ההגנה -
75,ME-22-03-60765-22,"כך, נאשם 2 היה מי שפעל כסוחר הנשק, הוא זה שחילק הוראות לנאשם 3 והנחה אותו ללכת ולהביא את הנשק, ונאשם 3 הוא זה שהביא ומסר את הנשק בפועל.",טיעוני ההגנה -
76,ME-22-03-60765-22,"לכן, ב""כ הנאשם סבור כי מבחינת חומרת המעשים והענישה, יש למקם את הנאשם בענייננו כקרוב יותר לנאשם 3 (אשר בכתב האישום המתוקן בעניינו, בו הודה והורשע, יוחסה לו רק עבירה של סיוע ולא של מבצע עיקרי).",טיעוני ההגנה -
77,ME-22-03-60765-22,"בנוסף נטען כי משעה שנוצר הקשר בין הסוכן לבין הנאשמים האחרים, הנאשם לא היה חלק מאותה חבורה שעסקה בהמשך בסחר בנשקים, כפי שעולה מכתב האישום שמייחס לשלושת הנאשמים עוד עבירות למול הסוכן (בפרטי האישום השני והשלישי, בהם הנאשם כאן לא מעורב).",טיעוני ההגנה -
78,ME-22-03-60765-22,"באשר למתחם הענישה, ביחס למדיניות הענישה – נטען כי הפסיקה אליה הפנה ב""כ המאשימה והמתחם לו טען מתאימים יותר למקרים בהם מדובר במבצעים דומיננטיים שהורשעו במספר עבירות של סחר בנשק, אשר קיבלו את התמורה הכספית עבור הנשק, ומסרו את הנשק לסוכן.",טיעוני ההגנה -
79,ME-22-03-60765-22,"בהתאם, הפנה ב""כ הנאשם למקרים בפסיקה הכוללים מספר עבירות של סחר בנשק, בהם הוטלו עונשים של 32 חודשי מאסר או 46 חודשי מאסר.",טיעוני ההגנה -
80,ME-22-03-60765-22,"ב""כ הנאשם סבור כי בהתחשב בחלקו של הנאשם ולאור הנסיבות שצוינו, המתחם בעניינו אמור להתחיל מ-22 חודשי מאסר, ולגבי הגבול העליון של המתחם – טען ב""כ הנאשם כי אין חשיבות לקביעה מכרעת מאחר ואין סיבה למקם את העונש ברף העליון של המתחם ומדגיש כי גם ב""כ המאשימה לא ביקש לעשות זאת.",טיעוני ההגנה -
81,ME-22-03-60765-22,"לגבי העונש בתוך המתחם - ההגנה ביקשה להתחשב בכך שבמהלך שהותו של הנאשם במעצר הוא נפצע קשה כתוצאה מאירועי אלימות שחווה על רקע גזעני או לאומני ונפגע, בין היתר, באפו ובשיניו (כעולה מהמסמכים ט/1).",טיעוני ההגנה -
82,ME-22-03-60765-22,"בנוסף נטען כי במסגרת השיקולים לעניין העונש יש לקחת בחשבון כי הנאשם שוהה במעצר ממרץ 2022, במשך 22 חודשים, וכי תנאי המעצר שחווה הוסיפו לקושי שלו.",טיעוני ההגנה -
83,ME-22-03-60765-22,"עוד נטען כי לנאשם אישה ושני ילדים, והיעדרותו מביתו כתוצאה מהמעצר גרמה כאב ונזק לבני המשפחה ויש להתחשב בכך כמה שניתן על מנת לצמצם את הנזק.",טיעוני ההגנה -
84,ME-22-03-60765-22,"ב""כ הנאשם ביקש למקם את העונש ברף התחתון של המתחם, ונוכח המעצר עד כה, למעשה מבוקש להסתפק בתקופת המעצר.",טיעוני ההגנה -
85,ME-22-03-60765-22,"הנאשם פנה לבית המשפט, אמר כי טעה וקיבל אחריות על מעשיו וביקש להתחשב במצבו ובעובדה כי זו הפעם הראשונה שהוא שוהה במעצר.",דברי הנאשם - 
86,ME-22-03-60765-22,"הנאשם תיאר את שעבר עליו במעצר, ציין כי הותקף מספר פעמים וכתוצאה  מהתקיפות נפגע בשיניו ובאפו, ואף ידו נפצעה והוא עבר ניתוח ונותר עם מוגבלות ביד.",דברי הנאשם - 
87,ME-22-03-60765-22,"עוד ציין הנאשם כי הוא אב  לילדה בת 12 ולילד כבן 3 שנים, וכי במשך כל שהותו במעצר ילדיו לא ראו אותו ורק שמעו את קולו.",דברי הנאשם - 
88,ME-22-03-60765-22,עוד ציין הנאשם כי כתוצאה ממעצרו משפחתו נקלעה לקשיים כלכליים ונגרם נזק לאשתו ולהוריו.,דברי הנאשם - 
89,ME-22-03-60765-22,הנאשם ביקש לתת לו הזדמנות ולהתחשב במצבו.,דברי הנאשם - 
90,ME-22-03-60765-22,"נזכיר כי הנאשם הורשע בביצוע של עבירת נשק, כאשר קיים מספר שיחות עם הסוכן, במהלכן הציע לסוכן לרכוש ממנו נשקים שונים ותחמושת, וסיכם עם הסוכן כי תבוצע ביניהם עסקת נשק.",דיון והכרעה -
91,ME-22-03-60765-22,"בהמשך, כאשר הסוכן אישר בפני הנאשם כי קיבל את הכסף עבור הנשק, סיכם הנאשם עם הסוכן כי יפגשו וכי ימכור לו אקדח.",דיון והכרעה -
92,ME-22-03-60765-22,"השניים הוסיפו להתכתב ביניהם, כשבמהלך ההתכתבות שלח הנאשם לסוכן תמונות של חפץ שנחזה להיות אקדח.",דיון והכרעה -
93,ME-22-03-60765-22,"בהמשך, נפגש הנאשם עם הסוכן והשניים נסעו לביתו של נאשם 2, שם מסר הסוכן לנאשם 2 את הכסף.",דיון והכרעה -
94,ME-22-03-60765-22,"בהמשך, נסע הנאשם עם הסוכן למקום העסקה שם מסר נאשם 3 לסוכן את הנשק והמחסנית, והכל, כאשר הנאשם מקבל תשלום עבור חלקו בעסקה.",דיון והכרעה -
95,ME-22-03-60765-22,"יש לראות במכלול האירועים כאירוע אחד, שהחל בימים 25.8.2021-24.8.2021 במהלכם קיימו הנאשם והסוכן מספר שיחות והתכתבויות וסיכמו כי תבוצע עסקת נשק כאשר יהיה ברשות הסוכן סכום כסף, האירוע המשיך ביום 30.8.2021 - במהלכו אישר הסוכן בפני הנאשם כי קיבל את הכסף לצורך עסקת הנשק, והסתיים ביום 31.8.2021 בו נמסר הנשק לידי הסוכן.",אירוע בודד או מספר אירועים – 
96,ME-22-03-60765-22,"יש לראות את המסכת בכללותה כאירוע מתמשך על פני כמה ימים בודדים, ולקבוע מתחם ענישה כולל.",אירוע בודד או מספר אירועים – 
97,ME-22-03-60765-22,"כידוע, העיקרון המנחה בענישה הוא קיום יחס הולם בין חומרת מעשה העבירה בהתחשב בנסיבותיו ובמידת האשם של הנאשם ובין מידת וסוג העונש שמוטל עליו (כקבוע בסעיף 40ב' לחוק העונשין).",מתחם הענישה – 
98,ME-22-03-60765-22,על איזון זה יש להקפיד גם במקרה שלפנינו.,מתחם הענישה – 
99,ME-22-03-60765-22,"מכאן שהערכים הנפגעים בכל הנוגע לעבירות הנשק הינם הפגיעה בביטחון הציבור, בשלום הציבור, בשלמות הגוף, בסדרי המשטר והחברה ובסדר הציבורי, ורף הפגיעה משמעותי.",מתחם הענישה – 
100,ME-22-03-60765-22,באשר לתכנון ומידת האשם – הנאשם תכנן את המעשים אשר הובילו לעסקת הנשק.,נסיבות הקשורות בביצוע העבירה – 
101,ME-22-03-60765-22,"כפי שכבר פורט מעלה, הנאשם קיים מספר שיחות והתכתבויות עם הסוכן, הציע לו במהלכן לרכוש נשקים מסוגים שונים ותחמושת, עד אשר הושגה הסכמה לגבי הנשק שנמכר והמחיר.",נסיבות הקשורות בביצוע העבירה – 
102,ME-22-03-60765-22,"בהמשך, כאשר אישר הסוכן שיש בידו את הכסף לצורך העסקה, סיכם עמו הנאשם את פרטי הפגישה, הנאשם היה מי שחיבר בין הסוכן לבין שאר הנאשמים המעורבים באישום בו עסקינן, והוא הביא את הסוכן לבית של נאשם 2.",נסיבות הקשורות בביצוע העבירה – 
103,ME-22-03-60765-22,"כך, שמדובר בתכנון קפדני והנאשם אחראי בלעדית למעשיו.",נסיבות הקשורות בביצוע העבירה – 
104,ME-22-03-60765-22,"באשר לנזק שנגרם – כפי שטענה המאשימה, בפועל לא נגרם נזק כתוצאה מביצוע העבירות מאחר והנשק הגיע לידי המשטרה, אך הנזק הפוטנציאלי משמעותי ואין לדעת לאילו ידיים היה מגיע הנשק אלמלא הגיע למשמורת הסוכן.",נסיבות הקשורות בביצוע העבירה – 
105,ME-22-03-60765-22,"חלק מהפסיקה אליה הפנו הצדדים אינה משקפת את מדיניות הענישה המתאימה, לרבות במקרים בהם הנסיבות חמורות הרבה יותר או כאשר מדובר בנאשמים בעלי עבר פלילי משמעותי.",מדיניות הענישה הנהוגה – 
106,ME-22-03-60765-22,מבין פסקי הדין מצאתי להפנות לבאים:,מדיניות הענישה הנהוגה – 
107,ME-22-03-60765-22,בית המשפט העליון קבע  כי עונש המאסר בן חמש השנים שהוטל על מ'ז' ראוי בנסיבות.,מדיניות הענישה הנהוגה – 
108,ME-22-03-60765-22,"לגבי שלושת המערערים, ר', א' ו-מ' – נקבע כי העונשים סוטים לקולה במידה ניכרת מאמות המידה שנקבעו ביחס לעבירות בהן הורשעו המערערים וכי לפי אמות מידה אלה, נכון היה להטיל על ר' מאסר בפועל לתקופה בת חמש שנים, אם לא למעלה מכך, ואילו על א' ועל מ' מן הראוי היה להשית בהתאמה עונשי מאסר בפועל למשך ארבע ושלוש שנים.",מדיניות הענישה הנהוגה – 
109,ME-22-03-60765-22,"עם זאת, מאחר ולא ממצים עם הנאשמים את מלוא חומרת הדין, ערעור המדינה התקבל באופן שעל ר' הוטלו 46 חודשים חלף 36 חודשי מאסר; על א' - 36 חודשי מאסר במקום 30, ועל מ' - 25 חודשים (במקום 19).",מדיניות הענישה הנהוגה – 
110,ME-22-03-60765-22,"בשים לב לאמור, נראה כי בית המשפט צעד לעברו של המשיב יתר על המידה.",מדיניות הענישה הנהוגה – 
111,ME-22-03-60765-22,"אף מבלי להידרש לשאלה האם מתחמי העונש שנקבעו על ידי בית המשפט המחוזי חרגו לקולה מהראוי במקרה זה, לא היה מקום לגזור את עונשו של המשיב באופן כה מקל.",מדיניות הענישה הנהוגה – 
112,ME-22-03-60765-22,דומה כי הדברים מבטאים באופן הברור ביותר את המגמה.,מדיניות הענישה הנהוגה – 
113,ME-22-03-60765-22,"בהתחשב במהות המעשים, בערכים החברתיים שנפגעו מביצוע העבירות, במידת הפגיעה בהם, ובהתחשב במדיניות הענישה הנהוגה ובנסיבות הקשורות בביצוע העבירות – המתחם יהא מאסר בפועל בן 30 עד 42 חודשים, בהתייחס לכל העבירות יחדיו, ענישה על תנאי וקנס.",מתחם הענישה ההולם -
114,ME-22-03-60765-22,מקדמית יובהר כי אין לסטות מהמתחם שנקבע מעלה משיקולי שיקום.,העונש המתאים במתחם הענישה -
115,ME-22-03-60765-22,"נותרה אם כן גזירת דינו של הנאשם הספציפי, כאשר השיקולים המנחים בשלב זה כוללים התחשבות בנסיבות האישיות של הנאשם שאינן קשורות בביצוע העבירה.",העונש המתאים במתחם הענישה -
116,ME-22-03-60765-22,"הפגיעה של העונש במשפחתו של הנאשם – התרשמתי כי  לענישה תהא השלכה על משפחת הנאשם, אך בנסיבות, הדבר אינו יכול להוות שיקול של ממש.",העונש המתאים במתחם הענישה -
117,ME-22-03-60765-22,"חלוף הזמן מעת ביצוע העבירה – העבירות בוצעו במהלך אוגוסט 2021, כך שלא חלף זמן רב מביצוען, ואין המדובר באירוע שהתרחש לפני שנים רבות באופן שיש בחלוף הזמן כדי להקהות את המסוכנות או את חומרת הדברים.",העונש המתאים במתחם הענישה -
118,ME-22-03-60765-22,"עברו של הנאשם  – כמוזכר לעיל, לנאשם אין עבר פלילי.",העונש המתאים במתחם הענישה -
119,ME-22-03-60765-22,"מצבו הנפשי של הנאשם ונסיבות חייו – כפי שצוין, המדובר בנאשם נורמטיבי אשר חי חיים שגרתיים, הנאשם נשוי ואב לשני ילדים בני 12 ו-3 שנים.",העונש המתאים במתחם הענישה -
120,ME-22-03-60765-22,שיקולי הרתעה – יש צורך בענישה מחמירה על מנת להרתיע את הנאשם מביצוע עבירות בעתיד ויש אף צורך ברור בהרתעת הרבים מפני עבירות דומות.,העונש המתאים במתחם הענישה -
121,ME-22-03-60765-22,"לגבי מהלך ניהול התיק - הנאשם חסך זמן שיפוטי באופן חלקי, שכן הושג הסדר דיוני ראוי שהיה בו כדי לחסוך שמיעת עדים רבים, אך היה זה לאחר שכבר נשמעו חלק מהעדים ובמיוחד שמיעת עדותו של הסוכן, כולל חקירתו הנגדית, ולאחר מכן - היה צורך בשמיעת סיכומים וכתיבת הכרעת דין.",העונש המתאים במתחם הענישה -
122,ME-22-03-60765-22,המדובר אם כן בחיסכון בזמן שיפוטי אך לא בהודאה המלמדת על קבלת האחריות עובר להכרעת הדין.,העונש המתאים במתחם הענישה -
123,ME-22-03-60765-22,"עם זאת, המחלוקת בין הצדדים לא הייתה המעשים עצמם אלא משמעותם המשפטית, ולכן, הגשת הסיכומים והצורך בכתיבת הכרעת הדין בוודאי שלא תיזקף לחובתו של הנאשם, ועוד ראו את דברי הנאשם בדיון בו נשמעו הטיעונים לעונש, אז שב הנאשם על עמדתו לגבי כך שלשיטתו היה צריך להרשיע אותו רק בעבירת סיוע ולא בעבירת הסחר כמבצע עיקרי, אך הוא כן לקח על עצמו אחריות למעשים וביקש סליחה.",העונש המתאים במתחם הענישה -
124,ME-22-03-60765-22,"כאשר שוקלים את מכלולים הנתונים, המסקנה היא כי עונשו של הנאשם יהא בחלק התחתון של המתחם, בסמוך למחציתו ולא בתחתית המתחם, אף אם לוקחים בחשבון את כל הנתונים האישיים של הנאשם והעובדה כי הוא נעדר עבר פלילי.",העונש המתאים במתחם הענישה -
125,ME-22-03-60765-22,"יש לזכור כי מעורבותו של הנאשם בעסקה נשוא כתב האישום הייתה דומיננטית בכל הנוגע לגיבוש העסקה, יצירת הקשר בין הסוכן לבין הנאשם הנוסף אשר בביתו התרחשה העברת הכסף, הוא הציע לסוכן עוד כלי נשק והציג לו תמונות של נשקים אפשריים, והיה מי שדאג לתיאום פרטי העסקה ותיאום ביצועה ביום הרלבנטי.",העונש המתאים במתחם הענישה -
126,ME-22-03-60765-22,"בהגיעו לבית של הנאשם הנוסף, מעורבותו ונוכחותו הייתה פחות משמעותית, אך הוא לא הסתפק בהגעה לבית שם נמסר הכסף, אלא ""ליווה"" את המעורבים ממקום למקום עד שהעסקה הושלמה בהעברת הנשק לידי הסוכן.",העונש המתאים במתחם הענישה -
127,ME-22-03-60765-22,"באשר לטיעון של ההגנה כי יש לראות פחות בחומרה מקרים בהם נמכרים אקדחים, יחסית לנשקים מסוגים אחרים (כגון רובי סער, 16M וכו'), אומר רק כי לא שוכנעתי כי יש בהכרח בסיס לטיעון זה.",העונש המתאים במתחם הענישה -
128,ME-22-03-60765-22,העובדה שבית המשפט העליון מדגיש את חומרתן של העבירות שעניינן סחר בנשקים מסוג אחד אינו מפחית מחומרת הסחר באקדחים.,העונש המתאים במתחם הענישה -
129,ME-22-03-60765-22,"במכלול השיקולים, בהתחשב במתחם הענישה לעיל ולאחר שקילת ההיבטים לחומרה ולקולה, והואיל והעיקרון המנחה בענישה הוא קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו (כקבוע בסעיף 40ב' לחוק העונשין), יש לגזור על הנאשם את העונשים הבאים:",סיכום -
130,ME-22-03-60765-22,"34 חודשי מאסר בפועל, החל מיום מעצרו, 14.3.2022.",סיכום -
131,ME-22-03-60765-22,"12 חודשי מאסר על תנאי למשך 3 שנים והתנאי שהוא לא יבצע במהלך תקופה זו עבירת נשק מסוג פשע, ויורשע בגינה;",סיכום -
132,ME-22-03-60765-22,"קנס בסך 6,000 ₪ אשר ישולם עד יום 1.1.2025.",סיכום -
133,ME-22-03-60765-22,זכות ערעור לבית משפט העליון תוך 45 יום מהיום.,סיכום -
134,ME-22-03-60765-22,"5129371ניתן היום,  י""ט שבט תשפ""ד, 29 ינואר 2024, במעמד הנאשם וב""כ הצדדים.",סיכום -
