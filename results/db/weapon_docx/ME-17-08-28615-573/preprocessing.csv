,verdict,text,part
0,ME-17-08-28615-573,"חוק העונשין, תשל""ז-1977: סע'  40ג, 144.א., 144.ב, 275", פראס חמדוני (עציר) ת.ז.  xxxxxxxxxx
1,ME-17-08-28615-573,"הנאשם הורשע על פי הודייתו בעובדות כתב אישום מתוקן (להלן: ""כתב האישום""), במסגרת הסדר טיעון אשר לא כלל הסכמה לעניין העונש, בעבירות בנשק (החזקה ונשיאה), לפי סעיף 144(א)+(ב) רישא+סיפא לחוק העונשין, תשל""ז-1977 (להלן: ""חוק העונשין"") וכן בעבירת הפרעה לשוטר במילוי תפקידו, לפי סעיף 275 לחוק העונשין.",גזר דין
2,ME-17-08-28615-573,"לפי עובדות כתב האישום, בתאריך 30.7.2017 החזיק הנאשם בלא רשות על פי דין תת מקלע מאולתר בקוטר 9 מ""מ, שמסוגל לירות כדור ובכוחו להמית אדם (להלן: ""הנשק""), מחסנית המתאימה לנשק ובתוכה 9 כדורים, קופסה ובה 50 כדורים בקוטר 9 מ""מ (להלן: ""התחמושת""), וכן רימון יד מסוג הלם סינוור שבכוחו להזיק לאדם בעת פעולתו (להלן: ""הרימון"").",גזר דין
3,ME-17-08-28615-573,"בשעה 19:57 או בסמוך לכך, הגיע הנאשם למתחם תחנת דלק שליד קיבוץ בית העמק (להלן: ""המתחם"") כשהוא מחזיק ונושא את הנשק, התחמושת והרימון בתוך תיק (התיק על תכולתו ייקרא להלן: ""התיק"").",גזר דין
4,ME-17-08-28615-573,"עם הגעתו למתחם, הכניס את התיק לתוך פח אשפה המצוי במתחם (להלן: ""הפח"").",גזר דין
5,ME-17-08-28615-573,"בהמשך לכך, שהה הנאשם יחד עם אחרים בחלק הצפוני של המתחם, במרחק מטרים ספורים מהפח ובמקום בו הפח נראה לעין, באופן רצוף עד השעה 22:59, אז ניגש לחנות ""פיצוצייה"", שהה בה כדקה, וחזר למקום בו שהה קודם לכן בחלק הצפוני של המתחם.",גזר דין
6,ME-17-08-28615-573,"סמוך לשעה 23:02 נסעה ניידת משטרה ובה כוח משטרתי המונה 5 שוטרים (להלן: ""הניידת"", ""השוטרים""), על כביש 70 והתקרבה למתחם.",גזר דין
7,ME-17-08-28615-573,"הנאשם הבחין בניידת, רץ במהירות אל הפח, הוציא מתוכו את התיק, והמשיך בריצה עם התיק לכיוון דרום.",גזר דין
8,ME-17-08-28615-573,בשעה 23:04 נכנסה הניידת אל המתחם ונסעה לכיוון היציאה ממנו.,גזר דין
9,ME-17-08-28615-573,הנאשם הבחין בניידת והחל להימלט מפניה ומפני השוטרים כשבידו התיק.,גזר דין
10,ME-17-08-28615-573,"השוטרים, שהבחינו בהתנהגות החשודה של הנאשם, יצאו מהניידת כשהם לבושים מדי יס""מ, רדפו אחרי הנאשם, והורו לו מספר פעמים ""עצור משטרה"", אולם הנאשם המשיך במנוסתו.",גזר דין
11,ME-17-08-28615-573,"במהלך הבריחה מפני השוטרים השליך הנאשם את התיק לתוך מיכל מחזור (להלן: ""המיכל"").",גזר דין
12,ME-17-08-28615-573,"בהמשך איתרו השוטרים את הנאשם כשהוא מסתתר בשיחים בקרבת מקום, ובסריקה שערכו מיד לאחר מכן איתרו בתוך המיכל את התיק שבתוכו הנשק, התחמושת והרימון.",גזר דין
13,ME-17-08-28615-573,"תחילה כפר הנאשם במיוחס לו, אולם ביום 14.2.2018 הודיעו הצדדים כי הגיעו להסדר טיעון כמפורט לעיל.",גזר דין
14,ME-17-08-28615-573,"לבקשת ב""כ הנאשם, הוריתי על עריכת תסקיר בטרם שמיעת הטיעונים לעונש.",גזר דין
15,ME-17-08-28615-573,תסקיר שירות המבחן,גזר דין
16,ME-17-08-28615-573,"בתסקיר שירות המבחן מיום 27.3.2018 צוין כי מדובר בצעיר בן 24, רווק, תושב אבו סנאן, בן למשפחה המונה הורים ו-5 ילדים, כאשר הנאשם הנו הבן הבכור במשפחה.",גזר דין
17,ME-17-08-28615-573,"טרם מעצרו עבד הנאשם  בכריתת עצים ופינוי עצים להסקה במקום מגוריו, לאחר שסיים 12 שנות לימוד בבית ספר טכנולוגי, ללא תעודת בגרות.",גזר דין
18,ME-17-08-28615-573,"עיון בגיליון רישומו הפלילי מלמד כי לחובת הנאשם שלוש הרשעות קודמות, בין השנים 2016-2017, בעבירות סמים, איומים, תקיפה, היזק לרכוש והפרעה לשוטר במילוי תפקידו, בגינן נידון לעונשים צופי פני עתיד, קנס ופסילה.",גזר דין
19,ME-17-08-28615-573,"שירות המבחן ציין כי משיחה עם הנאשם בנוגע להרשעותיו הקודמות, עולה כי עמדותיו מצמצמות מהיקף אחריותו.",גזר דין
20,ME-17-08-28615-573,"עוד נאמר, כי הנאשם היה תחת צו פיקוח של שירות המבחן למשך 18 חודשים בגין עבירות תעבורה, וכי הצו הופקע עקב מעצרו בהליך הנוכחי.",גזר דין
21,ME-17-08-28615-573,"עד לפקיעת הצו כאמור, שמר הנאשם על קשר רציף עם שירות המבחן והקפיד להגיע לשיחות פרטניות, עד לשילובו בקבוצה לטיפול באנשים שביצעו עבירות תעבורה.",גזר דין
22,ME-17-08-28615-573,"באשר לעבירות נשוא הדיון, הודה הנאשם במיוחס לו וציין כי הנשק שייך לאחר, וכי פעולותיו המתוארות בכתב האישום נעשו מתוך ניסיון לסייע לחבריו וחשש לפגיעה מצד השוטרים.",גזר דין
23,ME-17-08-28615-573,"לדבריו, מטרת אחזקת הנשק הייתה לשם שימוש בחתונה, כדרך של מנהג תרבותי מקובל.",גזר דין
24,ME-17-08-28615-573,"צוין כי הנאשם אמנם התקשה להתחבר לרגשותיו שהיו ברקע לבחירותיו והתנהלותו, אך יחד עם זאת ביטא תחושות של צער וחרטה נוכח האירועים שהובילו למעורבותו בפלילים.",גזר דין
25,ME-17-08-28615-573,"שירות המבחן הפנה לתסקיר שערך במסגרת תיק המעצר, אז התרשם כי הנאשם מתקשה לבחון באופן מעמיק וביקורתי את התנהלותו המכשילה ואת דפוסי חשיבתו, והעריך כי רמת הסיכון להישנות עבירות דומות הינה בינונית-גבוהה.",גזר דין
26,ME-17-08-28615-573,"בנוסף צוין, כי המפקחים שהוצעו על ידי הנאשם נמצאו כלא מתאימים לשמש כמשמורנים ולכן לא באה המלצה על שחרור.",גזר דין
27,ME-17-08-28615-573,"עוד נאמר כי הנאשם תיאר צריכת חומרים ממכרים מגיל צעיר, הכוללת צריכת אלכוהול וסמים מסוג קנאביס.",גזר דין
28,ME-17-08-28615-573,"לדברי הנאשם, נוכח השפעה שלילית על תפקודו בעבודה והוצאה כספית על אותם חומרים ממכרים, החליט להפסיק בגיל 18 את צריכתם, ומאז הוא מתאר ניקיון, בעיקר מסמים.",גזר דין
29,ME-17-08-28615-573,"מהשיחה עמו, התרשמה קצינת המבחן כי הנאשם הינו בעל אישיות לא מגובשת ולא בוגרת המתאפיינת בדימוי עצמי נמוך ורצון להשתייך ולבסס את מעמדו החברתי, במיוחד במקרים בהם מופעל עליו לחץ ע""י הסובבים להוכחת דימוי גברי.",גזר דין
30,ME-17-08-28615-573,"עוד צוין כי הנאשם מתקשה לגלות שיקול דעת בוגר ואחראי במצבי לחץ, ואינו עורך התבוננות על בחירותיו השגויות ועל השלכות מעשיו ופועל באופן חסר גבולות.",גזר דין
31,ME-17-08-28615-573,"קצינת המבחן הפנתה לכך שהתייחסותו של הנאשם לעבירות נשוא הדיון, כמו גם לעברו הפלילי, אופיינה בהשלכות ובמזעור.",גזר דין
32,ME-17-08-28615-573,"בהתייחס להליך הפלילי ביטא הנאשם חרטה, אך שירות המבחן התרשם מקיומו של קושי בנטילת אחריות פנימית ועריכת בחינה עצמית לגבי בחירותיו וכשליו ההתנהגותיים.",גזר דין
33,ME-17-08-28615-573,"על כן הוערך כי רמת הסיכון הנשקפת מהנאשם להישנות עבירות דומות בעתיד היא גבוהה, בעיקר בהעדר התערבות טיפולית.",גזר דין
34,ME-17-08-28615-573,"אולם בשלב זה, לא נוצר פתח לאפיק שיקומי בשל עמדותיו של הנאשם המתקשה לזהות את חומרת מצבו והעובדה כי העבירות הנדונות בתיק זה נעשו על ידו בהיותו נתון בצו מבחן.",גזר דין
35,ME-17-08-28615-573,"נוכח האמור, לא בא שירות המבחן בהמלצה טיפולית לגבי הנאשם, והעריך כי קיים צורך בענישה מוחשית, שתחדד עבורו את הגבולות ותהווה גורם מרתיע בפני ביצוע עבירות דומות בעתיד.",גזר דין
36,ME-17-08-28615-573,"בטרם נשמעו טיעוני הצדדים לעונש, הציגה המאשימה את גיליון המרשם הפלילי והתעבורתי של הנאשם (מע/1) ממנו עולה כי לחובתו ארבע הרשעות קודמות בעבירות של החזקה / שימוש בסמים לצריכה עצמית, איומים, תקיפה סתם, הפרעה לשוטר במילוי תפקידו והיזק לרכוש במזיד.",גזר דין
37,ME-17-08-28615-573,"בנוסף, עולה כי לחובת הנאשם עבר תעבורתי, אשר כולל נהיגת רכב בשכרות, נהיגה ללא רישיון רכב ושימוש בטלפון בזמן נהיגה.",גזר דין
38,ME-17-08-28615-573,מטעם הנאשם לא הוצגו כל ראיות לעונש.,גזר דין
39,ME-17-08-28615-573,"בטיעוניה ציינה המאשימה כי הנאשם סיכן ופגע בשלום הציבור ובטחונו, שעה שהחזיק כלי נשק שאין להם כל לתכלית למעט גרימת נזק והרג.",גזר דין
40,ME-17-08-28615-573,"ביחס לנסיבות ביצוע העבירות, הדגישה המאשימה את סוגי הנשק, תת מקלע מאולתר, שהוא קטלני ומסוכן וכן רימון הלם, תוך שנאמר כי לשניהם אין תכלית הגנתית.",גזר דין
41,ME-17-08-28615-573,"עוד צוין כי מדובר במעשים מתוכננים, שעה שהנאשם החזיק במספר כלי נשק ותחמושת, למשך מספר שעות, ונשא אותם עמו בתוך תיק.",גזר דין
42,ME-17-08-28615-573,"הנזק שהיה צפוי להיגרם הוא חמור וקטלני, זאת במיוחד לאור העובדה שהנשק הוחזק עם מחסנית ובתוכה כדורים, כשהוא מוכן לשימוש.",גזר דין
43,ME-17-08-28615-573,בהתייחס לחלקו של הנאשם במעשים צוין כי הוא מלא ובלעדי.,גזר דין
44,ME-17-08-28615-573,"בנסיבות שאינן קשורות בביצוע העבירות, הודגש עברו הפלילי המכביד של הנאשם, אשר הורשע לא מכבר בביצוע עבירות אחרות, כמפורט לעיל.",גזר דין
45,ME-17-08-28615-573,"עוד צוין, כי בתי המשפט התחשבו בעבר בנאשם, כאשר הטילו עליו עונשים מותנים וצו מבחן.",גזר דין
46,ME-17-08-28615-573,אלא שבכך לא היה כדי להרתיעו מלשוב ולהסתבך בפלילים בשנית.,גזר דין
47,ME-17-08-28615-573,"המאשימה הפנתה לפסיקה המתייחסת לחומרה ולסכנה הטמונה בעבירות של החזקת נשק, כמו גם לצורך להחמיר בענישה של מי שהורשעו בעבירות בנשק.",גזר דין
48,ME-17-08-28615-573,כן הפנתה המאשימה להנחיית פרקליט המדינה 9.16 המתווה את מדיניות הענישה של התביעה הכללית בעבירות נשק.,גזר דין
49,ME-17-08-28615-573,בפסקי הדין שהובאו על ידי המאשימה נגזרו על המורשעים בעבירות נשק עונשים הנעים בין 6 ל- 52 חודשי מאסר בפועל.,גזר דין
50,ME-17-08-28615-573,"נוכח האמור, ביקשה המאשימה מבית המשפט שיקבע, כי מתחם העונש ההולם, בענייננו, נע בין 3 ל-5.5 שנות מאסר בפועל, וישית על הנאשם עונש בחציו העליון של המתחם.",גזר דין
51,ME-17-08-28615-573,"בטיעוניו לעונש, ביקש הסנגור שלא למצות את הדין עם הנאשם.",גזר דין
52,ME-17-08-28615-573,"בהתייחסו לנסיבות ביצוע העבירות ציין הסנגור, לזכות הנאשם, כי המטרה של החזקת הנשק ונשיאתו במקרה דנא לא הייתה לצורך פגיעה בביטחון המדינה או לביצוע עבירה ספציפית.",גזר דין
53,ME-17-08-28615-573,"כמו כן, נשיאת הנשק כמתואר בכתב האישום הייתה קצרה בזמן ותחומה למקום אחד.",גזר דין
54,ME-17-08-28615-573,"אשר לנסיבות שאינן קשורות בביצוע העבירות צוין, כי עברו הפלילי של הנאשם אינו חמור וכי המעצר הממושך בו הוא נתון זעזע אותו.",גזר דין
55,ME-17-08-28615-573,"לעניין מתחם הענישה ציין הסנגור, כי כפי שעולה מפרסום של חטיבת התביעות במשטרה, מתחם העונש לעבירת החזקת נשק טעון, נע בין 18 ל- 30 חודשי מאסר.",גזר דין
56,ME-17-08-28615-573,"כן נטען כי קשת הענישה רחבה מאד, וישנם גם תיקים דומים אשר מסתיימים בלא הרשעה, של""צ ועבודות שירות.",גזר דין
57,ME-17-08-28615-573,"לעניין זה הפנה הסנגור לפסקי דין התומכים בעמדתו ביחס לעונש שיש להטיל על הנאשם, בהם הוטלו לכל היותר 22 חודשי מאסר בפועל.",גזר דין
58,ME-17-08-28615-573,"נוכח כל האמור לעיל, ביקש הסנגור מבית המשפט לקבוע כי מתחם העונש ההולם נע בין 6 ל- 12 חודשים, ולהטיל על הנאשם עונש באמצע המתחם.",גזר דין
59,ME-17-08-28615-573,"ביחס לשאלת הפעלת המאסר המותנה, אישר הסנגור כי אכן נפלה טעות בגזר הדין של בית משפט השלום, בו נדון הנאשם למאסר מותנה על עבירה בה לא הורשע וציין כי בית המשפט לא היה מוסמך לקבוע עונש כאמור.",גזר דין
60,ME-17-08-28615-573,"יחד עם זאת, לאור הפרשנות המילולית של גזר הדין האמור, והצורך לפרשו בדרך המקלה עם הנאשם, יש להימנע מהפעלת התנאי במקרה זה, ולכל היותר, להפעילו בחופף לעונש שיוטל עליו במסגרת התיק דנא.",גזר דין
61,ME-17-08-28615-573,"בדברו האחרון הביע הנאשם חרטה על מעשיו, וציין כי הפיק לקח מן המעצר.",גזר דין
62,ME-17-08-28615-573,כן הוסיף כי בתשעת חודשי מעצרו התנהלותו הייתה תקינה.,גזר דין
63,ME-17-08-28615-573,קביעת מתחם הענישה ההולם,דיון והכרעה  
64,ME-17-08-28615-573,"ככלל, מתחם הענישה ההולם ייקבע בהתאם לעקרון ההלימה, ולשם כך בית המשפט נדרש להתחשב בערכים החברתיים שנפגעו מביצוע העבירות, במידת הפגיעה בהם, במדיניות הענישה הנהוגה ובנסיבות הקשורות בביצוע העבירות (סעיף 40ג לחוק העונשין).",דיון והכרעה  
65,ME-17-08-28615-573,"בענייננו, לפי עובדות כתב האישום בהן הודה הנאשם, הוא החזיק שלא כדין תת מקלע מאולתר בקוטר 9 מ""מ, מחסנית טעונה ב-9 כדורים, קופסה ובה 50 כדורים וכן רימון יד.",דיון והכרעה  
66,ME-17-08-28615-573,"מדובר בנשק רב עוצמה, מאובזר בתחמושת כאמור ובכך טמונה החומרה היתרה שבהחזקתו ונשיאתו.",דיון והכרעה  
67,ME-17-08-28615-573,אין צורך להכביר מילים באשר לנזק הפוטנציאלי והפגיעות הנרחבות העלולות להיגרם מאמצעי לחימה מסוג זה.,דיון והכרעה  
68,ME-17-08-28615-573,"אציין כי דברי הנאשם בפני שירות המבחן, כי הנשק האמור נועד לשמש בחתונה ""כדרך של מנהג תרבותי מקובל"" אינם עולים מעובדות כתב האישום, מה גם שאין בגרסה זו כדי להקהות מחומרת המעשים, שכן מדובר בתופעה כעורה הגובה לא אחת מחיר כבד, אותה יש לעקור מן השורש.",דיון והכרעה  
69,ME-17-08-28615-573,"בנוסף, יש בפעולות הנאשם אשר פעל להסוות את הנשק והתחמושת, עוד בטרם הגיעה המשטרה למקום, כדי לרמז על כוונות שאינן תמימות.",דיון והכרעה  
70,ME-17-08-28615-573,"ודוק: למרבה המזל, בענייננו לא נעשה שימוש בנשק, ולא נגרם כתוצאה מביצוע העבירות נזק ממשי וישיר בפועל.",דיון והכרעה  
71,ME-17-08-28615-573,"ואולם, פוטנציאל הנזק שגלום בעבירות מסוג זה, לאינטרס הציבורי הוא רב.",דיון והכרעה  
72,ME-17-08-28615-573,"מעיון בפסיקה הרלוונטית עולה כי קשת הענישה במקרים דומים היא רחבה, כל מקרה לפי נסיבותיו הקונקרטיות.",דיון והכרעה  
73,ME-17-08-28615-573,"בעניין סמיר בסל הנ""ל, שניתן לפני חודשים ספורים, התייחס בית המשפט למנעד הענישה, בנותנו משקל משמעותי למדיניות הענישה המחמירה בעת האחרונה:",דיון והכרעה  
74,ME-17-08-28615-573,"בקביעת המתחם תילקח בחשבון גם העובדה כי בענייננו נלוותה לעבירות בנשק גם עבירת הפרעה לשוטר במילוי תפקידו, שהתבטאה במנוסתו של הנאשם מהשוטרים, וניסיונותיו להעלים מהם את התיק עם הרימון, הנשק והתחמושת.",דיון והכרעה  
75,ME-17-08-28615-573,בעבירה זו פגע הנאשם בערכים המוגנים שעניינם שמירת הסדר הציבורי ואכיפת החוק.,דיון והכרעה  
76,ME-17-08-28615-573,"לאור כל האמור לעיל, הן לעניין נסיבות ביצוע העבירות, והן לעניין הענישה הנוהגת במקרים דומים, אני רואה להעמיד את מתחם העונש הראוי בטווח שבין 16 ל- 40 חודשי מאסר, בצירוף עונש נלווה של מאסר מותנה.",דיון והכרעה  
77,ME-17-08-28615-573,גזירת העונש בתוך המתחם,דיון והכרעה  
78,ME-17-08-28615-573,בנסיבות שאינן קשורות בביצוע העבירות ראיתי להביא בחשבון את עברו הפלילי של הנאשם.,דיון והכרעה  
79,ME-17-08-28615-573,"למרבה הצער, חרף גילו הצעיר, הספיק הנאשם ""לצבור"" עד כה ארבע הרשעות במספר, בתוך פחות משנתיים, זאת בנוסף להרשעות מתחום התעבורה.",דיון והכרעה  
80,ME-17-08-28615-573,"דומה כי הדין אינו מטיל את מוראו על הנאשם, שלפי שעה ממאן לחזור לדרך המוטב.",דיון והכרעה  
81,ME-17-08-28615-573,"עד כה הקלו בתי המשפט עם הנאשם, ועד למעצרו בתיק זה הוא לא שהה מאחורי סורג ובריח.",דיון והכרעה  
82,ME-17-08-28615-573,"בשים לב לגילו הצעיר, יש לקוות כי העונש בתיק דידן יגרום לו להישיר את דרכיו, ויהווה גורם מרתיע עבורו, כפי שציין בעצמו בפני שירות המבחן.",דיון והכרעה  
83,ME-17-08-28615-573,"לקולא, ראיתי להתחשב בהודייתו של הנאשם בשלב מוקדם של ההליך ובנטילת האחריות מצדו והחרטה שהביע על מעשיו.",דיון והכרעה  
84,ME-17-08-28615-573,"על יסוד מקבץ השיקולים שמניתי לעיל, אני גוזר על הנאשם את העונשים הבאים:",דיון והכרעה  
85,ME-17-08-28615-573,ב.,דיון והכרעה  
86,ME-17-08-28615-573,12 חודשי מאסר על תנאי למשך 3 שנים לבל יעבור עבירות נשק מסוג פשע ויורשע בגינן.,דיון והכרעה  
87,ME-17-08-28615-573,6 חודשי מאסר על תנאי למשך 3 שנים לבל יעבור עבירות נשק מסוג עוון ויורשע בגינן או עבירה של הפרעה לשוטר במילוי תפקידו .,דיון והכרעה  
88,ME-17-08-28615-573,זכות ערעור לבית המשפט העליון תוך 45 ימים.,דיון והכרעה  
89,ME-17-08-28615-573,"54678313ניתן היום,  ח' אייר תשע""ח, 23 אפריל 2018, בהעדר הצדדים.",דיון והכרעה  
