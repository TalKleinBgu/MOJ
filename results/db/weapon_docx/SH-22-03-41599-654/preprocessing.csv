,verdict,text,part
0,SH-22-03-41599-654,"חוק העונשין, תשל""ז-1977: סע'  31, 40ד', 40 ה', 40ט', 144(א), 40יא'","ש""ז פלר   יסודות בדיני עונשין "
1,SH-22-03-41599-654,"הנאשם הורשע על פי הודאתו לאחר שחזר בו מכפירתו במהלך שמיעת הראיות, בכתב האישום המתוקן המייחס לו עבירה של סיוע לעבירות בנשק (החזקה) – לפי סעיף 144(א) רישא +סעיף 31 לחוק העונשין בכך שבתאריך 09.03.22 סייע לאחר להחזיק בביתו אקדח מסוג ""FN"" טעון במחסנית תואמת המכילה כ-15 כדורי תחמושת מסוג 9 מ""מ ובמחסנית נוספת תואמת המכילה 2 כדורי תחמושת מסוג 9 מ""מ .",כתב האישום וניהול ההליך
2,SH-22-03-41599-654,"בדיון מתאריך 06.02.23 ובהתאם להסדר הטיעון שגובש בין הצדדים, כתב האישום המקורי כנגד נאשמת 2 בוטל, כתב האישום כנגד נאשם 1 תוקן כאמור מעלה והנאשם חזר בו מכפירתו, הודה והורשע.",כתב האישום וניהול ההליך
3,SH-22-03-41599-654,"לבקשתו, הופנה עניינו לשירות המבחן לצורך עריכת תסקיר בעניינו ובמקביל הופנה גם עניינו לממונה על עבודות השירות לצורך קבלת חוות דעת בדבר כשירותו והתאמתו לריצוי עונש המאסר בעבודות שירות.",כתב האישום וניהול ההליך
4,SH-22-03-41599-654,"הנאשם נעצר מאחורי סורג ובריח מתאריך 09.03.22 עד לתאריך 23.03.22, שלאחריו עבר למעצר עד תום ההליכים בפיקוח אזוק אלקטרוני עד לתאריך 27.06.22.",כתב האישום וניהול ההליך
5,SH-22-03-41599-654,"בתאריך 08.11.23, התקבל תסקיר שירות המבחן לפיו מדובר בנאשם בן 53, נשוי ואב לארבעה ילדים בגירים, נכה 100% המתקיים מקצבת נכות.",תסקיר שירות המבחן וחוות דעת הממונה על עבודות השירות
6,SH-22-03-41599-654,הנאשם כאמור נשוי וגם אשתו סובלת מבעיות בריאותיות ומוכרת כנכה.,תסקיר שירות המבחן וחוות דעת הממונה על עבודות השירות
7,SH-22-03-41599-654,לנאשם אין הרשעות קודמות בפלילים.,תסקיר שירות המבחן וחוות דעת הממונה על עבודות השירות
8,SH-22-03-41599-654,"במסגרת הליך המעצר, שירות המבחן התרשם שהנאשם מציג עצמו כאדם נורמטיבי בעל אורח חיים תקין, אך משתף מעצמו באופן מצומצם ובעיקר מבליט את חלקיו המתפקדים באופן בו רב הנסתר על הגלוי.",תסקיר שירות המבחן וחוות דעת הממונה על עבודות השירות
9,SH-22-03-41599-654,"בהתאם, לא הומלץ על הקלה בתנאי מעצרו.",תסקיר שירות המבחן וחוות דעת הממונה על עבודות השירות
10,SH-22-03-41599-654,"בהתייחסותו לעבירה, הנאשם לקח אחריות ברמה המילולית בלבד, שלל קיומם של סכסוכים או קשרים שוליים ונקט בגישה מצמצמת אודות סיועו להחזקת הנשק.",תסקיר שירות המבחן וחוות דעת הממונה על עבודות השירות
11,SH-22-03-41599-654,פעם נוספת הנאשם העצים את חלקיו המתפקדים והנורמטיביים והכחיש דפוסי התנהגות בעייתיים.,תסקיר שירות המבחן וחוות דעת הממונה על עבודות השירות
12,SH-22-03-41599-654,"לאור האמור, שירות המבחן התקשה לגבש הערכת סיכון ונמנע מהמלצה שיקומית אך המליץ לקחת בחשבון את קשייו הרפואיים במסגרת שיקולי הענישה.",תסקיר שירות המבחן וחוות דעת הממונה על עבודות השירות
13,SH-22-03-41599-654,"בתאריך 24.03.24 התקבלה חוות דעתו של הממונה על עבודות השירות ולפיה הנאשם נמצא כשיר לנשיאת עונש מאסר בעבודות שירות ב""אקי""ם גלבוע"" שבמושב יעל וזאת ככל שכך יקבע בגזר הדין.",תסקיר שירות המבחן וחוות דעת הממונה על עבודות השירות
14,SH-22-03-41599-654,"ב""כ המאשימה עמד על חומרת מעשיו של הנאשם ועל הערכים החברתיים שנפגעו, שלום הציבור ובטחונו.",טיעוני המאשימה לעונש
15,SH-22-03-41599-654,"ב""כ המאשימה הדגיש כי מידת הפגיעה בערכים אלה איננה מסתכמת רק בנזק שאירע בפועל אלא גם בפוטנציאל של פגיעה בחפים מפשע וערעור בטחון הציבור והסדר החברתי, הנובע מאותן עבירות.",טיעוני המאשימה לעונש
16,SH-22-03-41599-654,"הודגש כי מיגור הנגע של עבירות החזקת נשק בלתי חוקי והשימוש בו, הפך למטרת על בקרב גורמי אכיפת החוק, ובתי המשפט ראו בעבירות הנשק כעבירות שיש להחמיר עם מבצעיהם על ידי הטלת מאסרים ממושכים, במיוחד מאחר שהפכו למכת מדינה.",טיעוני המאשימה לעונש
17,SH-22-03-41599-654,"בקביעת מתחם העונש ההולם את מעשיו של הנאשם, עמד ב""כ המאשימה על מדיניות הענישה הנהוגה בעבירות החזקת נשק (אקדח ותת מקלע מאולתר), על הנסיבות הקשורות בביצוע העבירה ובכלל זה, העובדה שהנשק היה טעון במחסנית ו-15 כדורים וכן מחסנית טעונה נוספת ליד (תמונות הנשק והמחסניות סומנו ת/2).",טיעוני המאשימה לעונש
18,SH-22-03-41599-654,"ב""כ המאשימה ביקש לקבוע כי מתחם העונש ההולם את מעשיו של הנאשם נע בין 15 ל- 24 חודשי מאסר, לצד ענישה הצופה פני עתיד וקנס.",טיעוני המאשימה לעונש
19,SH-22-03-41599-654,"ב""כ המאשימה טען שהנאשם הודה בכתב האישום המתוקן לאחר שנשמעו הראיות ושתסקיר שירות המבחן לא בא בהמלצה טיפולית ולכן, על אף שהנאשם נעדר הרשעות קודמות, ביקש ב""כ המאשימה שלא לחרוג ממתחם העונש ההולם ולגזור על הנאשם 15 חודשי מאסר בפועל, מאסר על תנאי ארוך, קנס שלא יפחת מ-10,000 ₪ והתחייבות.",טיעוני המאשימה לעונש
20,SH-22-03-41599-654,עוד נתבקש השמדת המוצגים.,טיעוני המאשימה לעונש
21,SH-22-03-41599-654,"ב""כ הנאשם הפנה למצבו הבריאותי של הנאשם (נ/1) וביקש לחרוג ממתחם הענישה ולהסתפק בענישה צופה פני עתיד בלבד.","טיעוני ב""כ הנאשם לעונש"
22,SH-22-03-41599-654,הנאשם היה עצור מאחורי סורג ובריח משך כשבועיים ובפיקוח אזוק אלקטרוני משך 3 חודשים.,"טיעוני ב""כ הנאשם לעונש"
23,SH-22-03-41599-654,"אמנם הנאשם הודה לאחר שנשמעו עדויות השוטרים ואולם, רק בעקבות שמיעתם תוקן כתב האישום לקולא.","טיעוני ב""כ הנאשם לעונש"
24,SH-22-03-41599-654,"ב""כ הנאשם התייחס למתחם הענישה אותו ביקשה המאשימה וטען שהמתחם מתאים לעבירת החזקה שהיא עבירה מושלמת ולא לעבירת הסיוע שהעונש בגינה מחצית.","טיעוני ב""כ הנאשם לעונש"
25,SH-22-03-41599-654,"ב""כ הנאשם הפנה לפסיקה רלוונטית בה הוטלו עבודות שירות בגין עבירות סיוע וחזר על בקשתו שלאור מצבו הרפואי של הנאשם, תיגזר ענישה צופה פני עתיד בלבד.","טיעוני ב""כ הנאשם לעונש"
26,SH-22-03-41599-654,"הנאשם ביקש לומר את דברו ואמר שהוא מצטער על מה קרה להם ולאן שהגיעו, מצבו הבריאותי קשה והוא מקבל שיקבל את העונש המתאים.","טיעוני ב""כ הנאשם לעונש"
27,SH-22-03-41599-654,"תיקון 113 לחוק העונשין, עיגן את הבניית שיקול הדעת השיפוטי והעניק מעמד בכורה לעיקרון ההלימה, היינו קיומו של יחס הולם בין חומרת מעשי העבירה, בנסיבותיו ומידת אשמו של הנאשם ובין סוג ומידת העונש המוטל עליו.",דיון והכרעה
28,SH-22-03-41599-654,"בהתאם לתיקון לחוק, על בית המשפט לקבוע את מתחם העונש ההולם למעשי העבירות שביצע הנאשם.",דיון והכרעה
29,SH-22-03-41599-654,"לשם כך יתחשב בית המשפט בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה המפורטות בסעיף 40ט' לחוק העונשין.",דיון והכרעה
30,SH-22-03-41599-654,"לכשייקבע מתחם הענישה, יקבע בית המשפט את העונש המתאים, בתוך המתחם, אשר יוטל על הנאשם וזאת בהתחשב בנסיבות שאינן קשורות בביצוע העבירה המפורטות בסעיף 40יא' לחוק.",דיון והכרעה
31,SH-22-03-41599-654,בית המשפט רשאי לחרוג ממתחם העונש ההולם בשל שיקולי שיקום או הגנה על שלום הציבור לפי סעיפים 40ד' ו40 ה' לחוק.,דיון והכרעה
32,SH-22-03-41599-654,אין צורך להכביר מילים בדבר חומרת העבירה של סיוע להחזקת נשק.,קביעת מתחם העונש ההולם – נסיבות הקשורות לאירוע
33,SH-22-03-41599-654,"הנאשם במעשיו פגע בערכים חברתיים של שלום הציבור ובטחונו, הגנה על חיי אדם ועל הסדר הציבורי הואיל ונשק המוחזק שלא כדין עלול להביא לפגיעה בשלטון החוק ובנושאי שלטון החוק המבצעים את תפקידם.",קביעת מתחם העונש ההולם – נסיבות הקשורות לאירוע
34,SH-22-03-41599-654,"פסיקת בתי המשפט, במיוחד בשנים האחרונות, מחמירה מאוד בעבירה של החזקת נשק שלא כדין נוכח התופעה החמורה והמסוכנת של החזקת נשק בידיים שאינן מורשות לכך.",קביעת מתחם העונש ההולם – נסיבות הקשורות לאירוע
35,SH-22-03-41599-654,"החזקת נשק שלא כדין יש בה כדי להוביל, ואכן מובילה בפועל, למקרים חמורים של שימוש מסוכן בנשק, בין אם משום שהנשק מגיע לידיים עברייניות, בין אם הנשק מגיע לידי מי שמנסים לפגוע בביטחונם ובשלומם של תושבי המדינה ובין אם מחמת שנגרמות תאונות כתוצאה מהשימוש בנשק.",קביעת מתחם העונש ההולם – נסיבות הקשורות לאירוע
36,SH-22-03-41599-654,"ביהמ""ש העליון חזר והזכיר כי:",קביעת מתחם העונש ההולם – נסיבות הקשורות לאירוע
37,SH-22-03-41599-654,"מגמת ההחמרה קיבלה ביטוי בפסיקתו של ביהמ""ש העליון באשר לכל עבירות הנשק לרבות העבירות בהן עסקינן:",קביעת מתחם העונש ההולם – נסיבות הקשורות לאירוע
38,SH-22-03-41599-654,"כאמור, בתי המשפט בכלל ובית המשפט העליון בראשם, קבעו מדיניות ענישה מחמירה ביחס לכל מי שעובר עבירות בנשק.",קביעת מתחם העונש ההולם – נסיבות הקשורות לאירוע
39,SH-22-03-41599-654,מדיניות מחמירה זו הינה פועל יוצא של ריבוי המקרים שבהם נעשה שימוש בנשק המוחזק שלא כחוק המסכן חיי אדם.,קביעת מתחם העונש ההולם – נסיבות הקשורות לאירוע
40,SH-22-03-41599-654,"לאחרונה, אנו עדים לקריאות של בתי המשפט בכל הערכאות, להעלות את רף הענישה בעבירות הנשק לסוגיהן.",קביעת מתחם העונש ההולם – נסיבות הקשורות לאירוע
41,SH-22-03-41599-654,"ומן הכלל אל הפרט, סקירת מדיניות הענישה הנהוגה בעבירת החזקת נשק מלמדת על טווח ענישה רחב התלוי לרוב בנסיבותיו של כל מקרה ומקרה, כאשר חלק מפסקי הדין ניתנו בטרם נכנס לתוקף עונש המינימום בעבירות נשק:",קביעת מתחם העונש ההולם – נסיבות הקשורות לאירוע
42,SH-22-03-41599-654,"במכלול הנסיבות, אני סבור כי העונש שהושת על המבקשים אף מקל עמם ואין בו כדי לבטא את החומרה שיש בהחזקת כלי הנשק המאולתרים.",קביעת מתחם העונש ההולם – נסיבות הקשורות לאירוע
43,SH-22-03-41599-654,"בהתאם לאמור, מדיניות הענישה צריכה לשקף את חומרת העבירה, את הסיכון הגלום בה ורק ענישה מחמירה יהיה בה כדי לשנות את המאזן ואת הכדאיות של מי ששוקל לעבור עבירות אלה גם אם מדובר באדם נורמטיבי.",קביעת מתחם העונש ההולם – נסיבות הקשורות לאירוע
44,SH-22-03-41599-654,"בענייננו, הנאשם סייע בהחזקת נשק אקדח שמסוגל לירות כדור או קלע ובכוחו להמית אדם, טעון במחסנית ו-15 כדורים ולידו מחסנית נוספת טעונה בכדורים כך שהנזק הטמון בו רב לאין ערוך.",קביעת מתחם העונש ההולם – נסיבות הקשורות לאירוע
45,SH-22-03-41599-654,"אמנם, בסופו של יום לא נעשה שימוש בנשק, עם זאת לא ניתן להתעלם מהפגיעות הפוטנציאליות שהיו עלולות להתרחש.",קביעת מתחם העונש ההולם – נסיבות הקשורות לאירוע
46,SH-22-03-41599-654,כך גם יש לקחת בחשבון שהנאשם הורשע בעבירה של סיוע לאחזקת נשק וזאת לאחר תיקון כתב האישום.,קביעת מתחם העונש ההולם – נסיבות הקשורות לאירוע
47,SH-22-03-41599-654,"לאור האמור בנסיבות אלה, אני קובע שמתחם העונש ההולם לעבירה שביצע הנאשם בהליך זה שלפני, בהתחשב בעובדות הסיוע וכן בעונש המינימום הקבוע בחוק, נע בין 8 חודשי מאסר שירוצו בעבודות שירות ועד ל – 18 חודשי מאסר בפועל, לצד ענישה נלווית.",קביעת מתחם העונש ההולם – נסיבות הקשורות לאירוע
48,SH-22-03-41599-654,קביעת העונש ההולם בתוך המתחם - נסיבות שאינן קשורות בביצוע העבירות,קביעת מתחם העונש ההולם – נסיבות הקשורות לאירוע
49,SH-22-03-41599-654,"הנאשם הודה בעבירות המיוחסות לו בכתב האישום המתוקן, אמנם לאחר שמיעת עדויות השוטרים, אך ויתר על שמיעת עדים אחרים, הודה בטרם הסתיים הליך ההוכחות ובעקבות הראיות שנשמעו, נערך התיקון המקל בכתב האישום.",קביעת מתחם העונש ההולם – נסיבות הקשורות לאירוע
50,SH-22-03-41599-654,"בנסיבות אלה, הנאשם עדיין חסך זמן שיפוטי יקר ולא ניתן לומר שהראיות נשמעו לחינם.",קביעת מתחם העונש ההולם – נסיבות הקשורות לאירוע
51,SH-22-03-41599-654,"הנאשם בן 54, סובל מבעיות בריאותיות רבות, מקבל טיפולי דיאליזה 4 פעמים בשבוע, מתנהל בעזרת קביים ומוכר כנכה 100% (נ/1) ואין לחובתו הרשעות קודמות.",קביעת מתחם העונש ההולם – נסיבות הקשורות לאירוע
52,SH-22-03-41599-654,"בנוסף, הנאשם היה עצור מאחורי סורג ובריח למשך שבועיים (אותם יש לנכות מהעונש שייגזר) ובפיקוח אלקטרוני משך 3 חודשים נוספים.",קביעת מתחם העונש ההולם – נסיבות הקשורות לאירוע
53,SH-22-03-41599-654,תקופה זו אין לנכות אך יש להתחשב בה בעת מיקומו של הנאשם בתוך המתחם.,קביעת מתחם העונש ההולם – נסיבות הקשורות לאירוע
54,SH-22-03-41599-654,"מנגד, בתסקיר שהוגש בעניינו, מתואר הנאשם כאדם המבליט את חלקיו המתפקדים, תוך שמצמצם בדפוסי התנהלותו הבעייתיים ומותיר תחושה שרב הנסתר על הגלוי.",קביעת מתחם העונש ההולם – נסיבות הקשורות לאירוע
55,SH-22-03-41599-654,בנסיבות אלה שירות המבחן לא המליץ על הטלת ענישה טיפולית אלא המליץ לקחת בחשבון בעת שיקולי הענישה את מצבו הבריאותי של הנאשם.,קביעת מתחם העונש ההולם – נסיבות הקשורות לאירוע
56,SH-22-03-41599-654,במקרה דנן יש צורך גם בהרתעת הרבים מפני ביצוע עבירות נשק מסוג זה וכי יש סיכוי של ממש  שהחמרה בעונשו של הנאשם תביא להרתעת הרבים.,קביעת מתחם העונש ההולם – נסיבות הקשורות לאירוע
57,SH-22-03-41599-654,עבירות הנשק הפכו לנגע שהתפשט בחברה ועל בתי המשפט להילחם בנגע זה מלחמת חורמה.,קביעת מתחם העונש ההולם – נסיבות הקשורות לאירוע
58,SH-22-03-41599-654,חדשות לבקרים מתבצעים מקרי ירי תוך שימוש בנשק חם.,קביעת מתחם העונש ההולם – נסיבות הקשורות לאירוע
59,SH-22-03-41599-654,"בעשרות מקרים, קיפדו חייהם, צעירים ומבוגרים כאחד, בשל מעשי ירי ושימוש בנשק.",קביעת מתחם העונש ההולם – נסיבות הקשורות לאירוע
60,SH-22-03-41599-654,"במצב דברים זה ושנמצא שהנאשם כשיר לבצע עבודות שירות, אינני סבור שיש מקום לקבל את עתירת ב""כ הנאשם, לחרוג ממתחם העונש ההולם ולהסתפק בענישה צופה פני עתיד בלבד.",קביעת מתחם העונש ההולם – נסיבות הקשורות לאירוע
61,SH-22-03-41599-654,"העבירה אותה ביצע הנאשם חמורה מאוד ועליו להפנים ולדעת, וכך גם יתר הציבור, שבעבירה מסוג זה לא יינתן פטור מעונש חמור, אפילו לא בשל מצב בריאותי וכי אין במצב בריאותי מורכב כדי לתת פטור מענישה בגין עבירות נשק.",קביעת מתחם העונש ההולם – נסיבות הקשורות לאירוע
62,SH-22-03-41599-654,"לאור האמור ובהמשך לעתירת המאשימה למקם את הנאשם ברף התחתון של מתחם העונש ההולם, מצאתי לנכון למקם את הנאשם ברף התחתון של המתחם ולגזור על הנאשם את העונשים הבאים:",קביעת מתחם העונש ההולם – נסיבות הקשורות לאירוע
63,SH-22-03-41599-654,"מאסר בפועל למשך 8 חודשים אשר ירוצה בעבודות שירות ב""אקי""ם גלבוע"" במושב יעל וזאת החל מתאריך 25.06.24.",קביעת מתחם העונש ההולם – נסיבות הקשורות לאירוע
64,SH-22-03-41599-654,הנאשם יתייצב לתחילת ריצוי עבודות השירות במועד זה בשעה 08:00 במשרדי הממונה על עבודות השירות – יחידת ברקאי שלוחת צפון מתחם כלא מגידו וזאת לצורך קליטתו.,קביעת מתחם העונש ההולם – נסיבות הקשורות לאירוע
65,SH-22-03-41599-654,"מתקופה זו יש לנכות את תקופת המעצר בה שהה הנאשם מאחורי סורג ובריח על פי נתוני ותחשיבי שב""ס (אין לנכות מתקופה זו את תקופת המעצר בפיקוח האזוק האלקטרוני).",קביעת מתחם העונש ההולם – נסיבות הקשורות לאירוע
66,SH-22-03-41599-654,"מאסר על תנאי לתקופה של 10 חודשים למשך 3 שנים והתנאי הוא שהנאשם לא יעבור בפרק זמן זה, על העבירה בה הורשע בהליך שבפני או על עבירת נשק לפי חוק העונשין ויורשע בה.",קביעת מתחם העונש ההולם – נסיבות הקשורות לאירוע
67,SH-22-03-41599-654,"קנס בסך של 7,000 ₪.",קביעת מתחם העונש ההולם – נסיבות הקשורות לאירוע
68,SH-22-03-41599-654,"סכום הקנס יקוזז מסכום הפיקדון שהופקד בתיק מ""ת 41653-03-22 וככל שהדבר לא יתאפשר יש לשלם את הקנס לחשבון המרכז לגביית קנסות, אגרות והוצאות ברשות האכיפה והגבייה, החל מחלוף 3 ימים מרגע מתן גזר הדין ועד ליום 10/10/24 וזאת באחת מהדרכים הבאות:",קביעת מתחם העונש ההולם – נסיבות הקשורות לאירוע
69,SH-22-03-41599-654,מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000 (ניתן לפנות לנציגים לקבלת מידע במספרים הללו).,קביעת מתחם העונש ההולם – נסיבות הקשורות לאירוע
70,SH-22-03-41599-654,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,קביעת מתחם העונש ההולם – נסיבות הקשורות לאירוע
71,SH-22-03-41599-654,5129371זכות ערעור לבית המשפט המחוזי בחיפה  תוך 45 ימים מהיום., ניתן בזאת צו להשמדת מוצגים. 
72,SH-22-03-41599-654,"ניתן היום,  כ""ט אייר תשפ""ד, 06 יוני 2024, במעמד הצדדים.", ניתן בזאת צו להשמדת מוצגים. 
