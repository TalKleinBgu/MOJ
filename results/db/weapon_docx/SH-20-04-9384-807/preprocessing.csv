,verdict,text,part
0,SH-20-04-9384-807,מוחמד טבאש (עצור/אסיר בפיקוח),נגד
1,SH-20-04-9384-807,"חוק העונשין, תשל""ז-1977: סע'  144(א)",הנאשם
2,SH-20-04-9384-807,"הנאשם הורשע, על-פי הודאתו מיום 2.11.20 בכתב אישום מתוקן, בגין עבירות של החזקת נשק שלא כדין, לפי סעיף 144(א) רישא וסיפא, לחוק העונשין, התשל""ז-1977, והחזקת תחמושת שלא כדין, לפי סעיף 144(א) רישא וסיפא לחוק.",כתב אישום ורקע
3,SH-20-04-9384-807,"בהתאם לכתב האישום, במועד הרלוונטי התגורר הנאשם בבית סבו, קאסם טבאש, וסבתו, מרים טבאש, המצוי בכפר טבאש.",כתב אישום ורקע
4,SH-20-04-9384-807,"בתאריך 5.4.20, בשעה 6:30, במסגרת חיפוש שנערך לפי צו חיפוש כדין, נמצא הנאשם מחזיק מתחת למזרון מיטתו, בחדר השינה שבבית, באקדח מסוג FN טעון במחסנית תואמת, ובה 13 כדורים מסוג 9 מ""מ.",כתב אישום ורקע
5,SH-20-04-9384-807,"כן נמצא הנאשם מחזיק מתחת לכרית מיטתו במחסנית נוספת התואמת לאקדח ובמספר כדורים מסוג 9 מ""מ הנתונים בשקית.",כתב אישום ורקע
6,SH-20-04-9384-807,"ביום 2.11.20 הודיעו הצדדים כי הגיעו להסדר טיעון, לפיו הנאשם הודה בעובדות כתב האישום המתוקן, הורשע בעבירות המיוחסות לו, והופנה לקבלת תסקיר שירות המבחן בעניינו.",כתב אישום ורקע
7,SH-20-04-9384-807,"לאחר מכן, הוסכם, יטענו הצדדים באופן פתוח, כשעמדת המאשימה הנה למאסר בפועל והסנגור יטען לעונש ראוי של עבודות שירות.",כתב אישום ורקע
8,SH-20-04-9384-807,שירות המבחן נמנע ממתן המלצה טיפולית בעניינו של הנאשם.,תסקיר שירות המבחן
9,SH-20-04-9384-807,"בתסקיר מיום 9.4.21 נמסר כי הנאשם, בן 24, תושב טבאש-חג'אג'רה.",תסקיר שירות המבחן
10,SH-20-04-9384-807,"טרם מעצרו עבד הנאשם כשכיר בתחום עבודות העפר, במשך כשנתיים.",תסקיר שירות המבחן
11,SH-20-04-9384-807,"כיום שוהה במעצר באיזוק אלקטרוני בבית אחותו בכפר חילף, ובפיקוחה.",תסקיר שירות המבחן
12,SH-20-04-9384-807,"הנאשם מסר לשירות המבחן כי ביום 6.12.20 עבר אירוע ירי, בעת ששהה יחד עם מפקחו מחוץ למקום המעצר, במסגרת חלון התאווררות.",תסקיר שירות המבחן
13,SH-20-04-9384-807,"כתוצאה מהירי, נפגע הנאשם בחלקי גופו השונים, סבל משברים ומפצעי ירי, אושפז בבית החולים רמב""ם למשך מספר ימים, ועבר שני ניתוחים.",תסקיר שירות המבחן
14,SH-20-04-9384-807,"מאז האירוע מתהלך הנאשם עם קביים, וסובל כאבים חזקים.",תסקיר שירות המבחן
15,SH-20-04-9384-807,הנאשם הנו  השלישי מבין חמישה ילדים.,תסקיר שירות המבחן
16,SH-20-04-9384-807,"אביו שכיר ברפת בקר, ואמו עקרת בית.",תסקיר שירות המבחן
17,SH-20-04-9384-807,"הנאשם תיאר תפקוד תקין של בני משפחתו ללא מעורבות בפלילים, ללא מחסור חומרי.",תסקיר שירות המבחן
18,SH-20-04-9384-807,"הנאשם תיאר קשר קרוב והדוק עם סבו, המהווה עבורו דמות תומכת ומכילה.",תסקיר שירות המבחן
19,SH-20-04-9384-807,"לדברי הנאשם, סבו ודודו מחזיקים בנשק ברישיון לצרכי ציד, וכן רבים מבני משפחת אמו נושאים גם הם בנשק ברישיון, חלקם כשוטרים.",תסקיר שירות המבחן
20,SH-20-04-9384-807,"לכן, בהיותו ילד, התנסה באחיזה בנשק.",תסקיר שירות המבחן
21,SH-20-04-9384-807,"הנאשם סיים 10 שנות לימוד בבית-ספר צבאי-טכנולוגי, במגמת חשמלאות רכב.",תסקיר שירות המבחן
22,SH-20-04-9384-807,"לדבריו, בתקופת ההתבגרות חלה נסיגה בתפקודו הלימודי והוא הזניח לימודיו עד שנשר מהם.",תסקיר שירות המבחן
23,SH-20-04-9384-807,"בשנת 2018 למד קורס חובשות רפואת חירום והתנדב בתחום, ובהמשך השתלב בלימודי נהיגת אמבולנס.",תסקיר שירות המבחן
24,SH-20-04-9384-807,"הנאשם ציין כי מגיל 14 החל לצרוך אלכוהול בנסיבות חברתיות ובכמות מוגברת, עד הגעה למצבי שכרות.",תסקיר שירות המבחן
25,SH-20-04-9384-807,"לדבריו, לאחר תקופה חדל מן השימוש באלכוהול בכוחות עצמו.",תסקיר שירות המבחן
26,SH-20-04-9384-807,הנאשם שלל שימוש בסמים.,תסקיר שירות המבחן
27,SH-20-04-9384-807,התסקיר ציין כי אין לחובת הנאשם הרשעות קודמות.,תסקיר שירות המבחן
28,SH-20-04-9384-807,"בהתייחסו לעבירות דנן, ציין הנאשם כי שהה בהר עם עדר עיזים והבחין באדם שאינו מוכר לו, מחביא דבר מה.",תסקיר שירות המבחן
29,SH-20-04-9384-807,"בהמשך, לאחר שאותו אדם עזב, ניגש למקום ומצא ארגז.",תסקיר שירות המבחן
30,SH-20-04-9384-807,"את הארגז לקח לבית סבו מתוך סקרנות, והבחין כי בתוכו קיים נשק אותו החליט לשמור מחשש כי יפגע בו אותו אדם ממנו גנב את הנשק.",תסקיר שירות המבחן
31,SH-20-04-9384-807,"שירות המבחן התרשם כי הנאשם מתקשה ליטול אחריות אמתית על ביצוע העבירות, כי הוא נוטה לצמצם מחומרתן ולתת צידוקים להתנהגותו, ומתקשה להעמיק במניעיו לביצוען.",תסקיר שירות המבחן
32,SH-20-04-9384-807,הנאשם לא זיהה נזקקות טיפולית כלשהי במצבו.,תסקיר שירות המבחן
33,SH-20-04-9384-807,"שירות המבחן ציין כי הנאשם גדל בסביבה הנותנת לגיטימציה להחזקת נשק, ונחשף לנשק מגיל צעיר, דבר שהוביל לפיתוח נורמות התנהגות ותפיסות המנוגדות לחוק בהקשר זה.",תסקיר שירות המבחן
34,SH-20-04-9384-807,"לנאשם נטייה לחשיבה מצמצמת, ואישיותו אינה מגובשת, והדבר בא לידי ביטוי בקושי להפעיל שיקול דעת מושכל ואחראי במצבים מסכנים.",תסקיר שירות המבחן
35,SH-20-04-9384-807,"לצד הודאתו, התקשה הנאשם ליטול אחריות כאמור והשתמש במנגנוני הגנה כרציונליזציה והשלכה בכדי להצדיק התנהגותו.",תסקיר שירות המבחן
36,SH-20-04-9384-807,"הנאשם נטה למסור מידע סלקטיבי ונטה להתנהגות מניפולטיבית במהלך השיח, דבר המעלה ספק בדבר יכולתו לשתף פעולה עם שירות המבחן ממקום אותנטי.",תסקיר שירות המבחן
37,SH-20-04-9384-807,"לאור מאפייני הנאשם, התרשם שירות המבחן כי הסיכון להישנות עבירות דומות והתנהלות פורצת גבול בעתיד, הנו בינוני.",תסקיר שירות המבחן
38,SH-20-04-9384-807,"לפיכך, נמנע שירות המבחן ממתן המלצה טיפולית בעניינו, וסבר כי יש להטיל על הנאשם מאסר על-תנאי וקנס כספי.",תסקיר שירות המבחן
39,SH-20-04-9384-807,ביום 14.4.21 טענו הצדדים לעונש בפניי.,טיעונים לעונש
40,SH-20-04-9384-807,"ב""כ המאשימה טענה בעל-פה, והסנגור הגיש טיעוניו בכתב והשלים אותם בעל-פה.",טיעונים לעונש
41,SH-20-04-9384-807,"טיעוני ב""כ המאשימה",טיעונים לעונש
42,SH-20-04-9384-807,"ב""כ המאשימה טענה כי מתחם העונש ההולם נע בין 15 ל-36 חודשי מאסר בפועל, בצירוף עונשים נלווים, וביקשה להטיל על הנאשם עונש מאסר ברף האמצעי של המתחם לו טענה, בצירוף מאסר על-תנאי ממושך ומרתיע, התחייבות וקנס כספי גבוה.",טיעונים לעונש
43,SH-20-04-9384-807,"נטען, כי העבירות של החזקת נשק ותחמושת הן עבירות חמורות, הטומנות בחובן פוטנציאל סיכון ניכר לציבור ופוגעות בשלום הציבור וביטחונו.",טיעונים לעונש
44,SH-20-04-9384-807,"נטען כי על הענישה לשקף את חומרת העבירות ולתת מענה לצורך במיגור התופעה של החזקת נשק בלתי חוקי, וכי יש מקום להעלאת רמת הענישה הנוהגת.",טיעונים לעונש
45,SH-20-04-9384-807,"נטען כי נשק בלתי חוקי עלול לשמש ככלי לידיים עברייניות או עוינות, לאפשר ביצוע עבירות פליליות נוספות ולפגוע בחפים מפשע.",טיעונים לעונש
46,SH-20-04-9384-807,"עוד הפנתה ב""כ המאשימה להנחיית פרקליט המדינה מס' 9.16, בה הותוו מתחמי מוצא לתקופות מאסר בעבירות החזקת נשק בהתאם לסוגי הנשק – כאשר להחזקת תחמושת נטען למתחם הנע בין 6 חודשי מאסר בעבודות שירות ועד ל-6 חודשי מאסר בפועל, ולהחזקת אקדח בין 1 ל-3 שנות מאסר.",טיעונים לעונש
47,SH-20-04-9384-807,"במקרה דנן, נטען, כי הנאשם החזיק באקדח טעון במחסנית, ערוך ומוכן לפעולה, ובו כמות לא מבוטלת של כדורי תחמושת, כאשר הנשק הוחזק כשהוא מוסלק מתחת למיטה בחדר השינה של הנאשם.",טיעונים לעונש
48,SH-20-04-9384-807,"באשר לנסיבות שאינן קשורות בביצוע העבירות נטען כי בתי המשפט קבעו כי יש להטיל, בעבירות נשק, עונשי מאסר בפועל, גם על נאשמים המנהלים אורח חיים נורמטיבי.",טיעונים לעונש
49,SH-20-04-9384-807,"הנאשם אמנם הודה בעבירות אולם שירות המבחן התרשם מנטילת אחריות מצומצמת, מחשיפת הנאשם לנשק מגיל צעיר תוך מתן לגיטימציה לכך, וההתרשמות הנה בדבר קיומו של סיכון בינוני להישנות עבירות דומות בעתיד.",טיעונים לעונש
50,SH-20-04-9384-807,"הנאשם לא ביטא נזקקות טיפולית, ומסר לשירות המבחן מידע סלקטיבי.",טיעונים לעונש
51,SH-20-04-9384-807,"המלצת התסקיר אינה עולה בקנה אחד עם ההתרשמות בגוף התסקיר, כך נטען.",טיעונים לעונש
52,SH-20-04-9384-807,"עוד טענה ב""כ המאשימה כי ישנה חשיבות, במקרה זה, לעיקרון הרתעת הרבים.",טיעונים לעונש
53,SH-20-04-9384-807,"ב""כ הנאשם טען כי מתחם העונש ההולם נע בין 6 ל-12 חודשי מאסר בפועל, ביקש מבית-המשפט להסתפק בהטלת עונש מאסר לריצוי בעבודות שירות, בצירוף רכיבי ענישה צופים פני עתיד.",טיעונים לעונש
54,SH-20-04-9384-807,"הנאשם הודה במיוחס לו, לאחר תיקון כתב האישום.",טיעונים לעונש
55,SH-20-04-9384-807,"נטען, כי הנאשם פעל בחוסר מחשבה וללא שיקול דעת, מבלי לחשוב על תוצאות מעשיו.",טיעונים לעונש
56,SH-20-04-9384-807,"כיום, הנאשם מבין את חומרת מעשיו ומביע חרטה.",טיעונים לעונש
57,SH-20-04-9384-807,"ב""כ הנאשם ביקש להתחשב בגילו הצעיר של הנאשם, בשיתוף הפעולה שלו עם המשטרה, העדר עבר פלילי, ובנטילת האחריות מצדו.",טיעונים לעונש
58,SH-20-04-9384-807,"הנאשם ניהל עד למעצרו אורח חיים נורמטיבי, והטלת מאסר לריצוי מאחורי סורג ובריח עלולה לחשוף את הנאשם להשפעות שליליות ולדרדרו.",טיעונים לעונש
59,SH-20-04-9384-807,"אמנם, מדובר בעבירות חמורות אך בתי-המשפט הטילו עונשי מאסר קצרים, גם בעבודות שירות, אף במקרים חמורים מן המקרה דנן.",טיעונים לעונש
60,SH-20-04-9384-807,"ככל שייקבע מתחם עונש הולם חמור יותר מזה שטען לו הסנגור, הלה ביקש כי תקבע סטייה ממתחם העונש בשל שיקולי שיקום או בשל שיקולי צדק.",טיעונים לעונש
61,SH-20-04-9384-807,"ההצדקה לכך, במקרה דנן, נטועה לטענת הסנגור בשיקולים של חסד, רחמים ושיקום משפחתי, ונטען כי שליחתו של הנאשם למאסר תפגע בהליך השיקומי ובתא המשפחתי.",טיעונים לעונש
62,SH-20-04-9384-807,"ב""כ הנאשם ציין את ניסיון החיסול שהנאשם חווה, עת נורה בצאתו ממקום המעצר בדצמבר האחרון.",טיעונים לעונש
63,SH-20-04-9384-807,הנאשם נתון בטיפולים רפואיים אינטנסיביים מאז.,טיעונים לעונש
64,SH-20-04-9384-807,"מדובר במעידה חד פעמית מצד הנאשם, ואין מדובר במי שנטוע בעולם העברייני.",טיעונים לעונש
65,SH-20-04-9384-807,"הנאשם מסר כי הוא מצטער על מעשיו, כי אינו עבריין, וציין כי מצבו הרפואי ירוד.",טיעונים לעונש
66,SH-20-04-9384-807,מתחם העונש ההולם,דיון והכרעה
67,SH-20-04-9384-807,"עדים אנו להתגברות חריפה, בבחינת מכת מדינה ממש, בתופעת ההתחמשות בנשק בלתי חוקי, אירועי ירי בנשק בלתי חוקי, פציעה ואף גדיעת חיים בנשק חם, ושימוש בנשק בלתי חוקי לעבירות רכוש, סחיטה ואלימות.",דיון והכרעה
68,SH-20-04-9384-807,הערכים החברתיים המוגנים הנפגעים כתוצאה מעבירות של החזקת נשק ותחמושת הנם שלום הציבור ובטחונו.,דיון והכרעה
69,SH-20-04-9384-807,"בתי המשפט עמדו לא אחת על חומרתן של עבירות הנשק, תוך הדגשת הסיכון הממשי לציבור הנובע מעבירות אלה.",דיון והכרעה
70,SH-20-04-9384-807,החזקת נשק על ידי אזרחים יוצרת מטבעה פוטנציאל להסלמה עבריינית או לפעילות עוינת.,דיון והכרעה
71,SH-20-04-9384-807,"בהתאם להלכה הפסוקה, חומרת עבירות הנשק מחייבת מתן ביטוי עונשי הולם ומרתיע באמצעות הטלת עונשי מאסר בפועל, כשנסיבות אישיות נדחות בפני האינטרס הציבורי.",דיון והכרעה
72,SH-20-04-9384-807,"פסיקת בית המשפט העליון מהשנים האחרונות הובילה במוצהר קו של החמרת ענישה בעבירות נשק, תוך התערבות בגזרי דין של ערכאות נמוכות יותר, אף בניגוד לכלל הנוהג לפיו ערכאת הערעור ממעטת להחמיר בענישה.",דיון והכרעה
73,SH-20-04-9384-807,"גישה זו מבטאת את ההכרה בהתפשטותן המדאיגה של עבירות הנשק, בעליית רמת האלימות בחברה, ובסיכון הממשי לציבור, בשל השימוש התדיר בנשק לפתרון סכסוכים ולשם ביצוע עבירות.",דיון והכרעה
74,SH-20-04-9384-807,דברים אלו אף באו לידי ביטוי לאחרונה בדברי הנשיאה א' חיות בטקס פתיחת שנת המשפט הנוכחית של לשכת עורכי הדין בנצרת:,דיון והכרעה
75,SH-20-04-9384-807,"'מערכת בתי המשפט משקיעה מאמצים רבים בתחום זה, ובית המשפט העליון התווה וממשיך להתוות הלכות לאורך השנים באשר לרמת הענישה ההולמת את החומרה היתרה הגלומה בביצוע עבירות בנשק ובאשר לביטוי העונשי ההולם המתחייב מכך.",דיון והכרעה
76,SH-20-04-9384-807,',דיון והכרעה
77,SH-20-04-9384-807,"בהתאם לכך ולנוכח ריבוי מקרי הירי, יש לנקוט במדיניות ענישה מחמירה כלפי ביצוע עבירות החזקת נשק שלא כדין, ועל אחת כמה וכמה שימוש בנשק חם ופציעתם של קורבנות שונים עקב כך.",דיון והכרעה
78,SH-20-04-9384-807,"המלחמה בתופעת החזקת הנשק הלא חוקי מתנהלת בין היתר בבתי המשפט, תוך השמעת קול ברור לפיו מי שמתעסק עם נשק חם דינו מאסר בפועל בבית הסוהר.",דיון והכרעה
79,SH-20-04-9384-807,"אף שדובר בעבר על העלאה הדרגתית ומתונה של חומרת העונשים – דומה כי בשלה השעה, ובפרט במציאות המורכבת בה אנו חיים, בה נקטפים תדיר חייהם של חפים מפשע בעקבות סכסוכים אלימים המערבים שימוש בנשק חם המוחזק באופן בלתי חוקי – להכביד בענישה באופן שיסייע להרתעתם של מבצעי עבירות נשק בכוח ובפועל.",דיון והכרעה
80,SH-20-04-9384-807,נסיבות הקשורות בביצוע העבירות,דיון והכרעה
81,SH-20-04-9384-807,"הנאשם החזיק באקדח מסוג FN כשהוא טעון במחסנית, המכילה 13 כדורי 9 מ""מ.",דיון והכרעה
82,SH-20-04-9384-807,"כן החזיק הנאשם במחסנית נוספת התואמת לאקדח, ולצד בשקית ובה מספר כדורי 9 מ""מ.",דיון והכרעה
83,SH-20-04-9384-807,"את הנשק והתחמושת החזיק הנאשם מתחת למזרון מיטתו, בחדר השינה בבית, ומתחת לכרית המיטה.",דיון והכרעה
84,SH-20-04-9384-807,אין בפניי ראיות על אודות משך החזקת הנשק.,דיון והכרעה
85,SH-20-04-9384-807,"החזקת נשק באופן זה מלמדת על כך שהנשק היה זמין לשימוש, בהישג יד, ומוכן להפעלה בכל עת.",דיון והכרעה
86,SH-20-04-9384-807,"הנאשם טען בפני שירות המבחן כי מצא את הנשק כאשר שהה בחיק הטבע, וראה מרחוק אדם מטמין ארגז במקום, אותו נטל לביתו ומצא כי בו הוטמנו הנשק והתחמושת.",דיון והכרעה
87,SH-20-04-9384-807,"אין ראיות לחיזוק גרסת הנאשם בהקשר זה, ואין ביטוי לגרסה זו בעובדות כתב האישום המתוקן.",דיון והכרעה
88,SH-20-04-9384-807,"מכל מקום, מצופה מאדם המוצא, באקראי, נשק, לדווח למשטרה, ולא להחזיקו כשהוא טעון וזמין לשמש תחת מיטתו.",דיון והכרעה
89,SH-20-04-9384-807,"טענת נאשמים, שנתפסו בכף מחזיקים כלי נשק, כי מצאו את כלי הנשק באקראי, הנה טענה נפוצה בתיקים מסוג זה.",דיון והכרעה
90,SH-20-04-9384-807,"כאן, ובהקשר זה, סבר שירות המבחן כי הגרסה משקפת נטילת אחריות חלקית ומסויגת.",דיון והכרעה
91,SH-20-04-9384-807,"למעשי הנאשם ממד של פגיעה בערכים מוגנים של שלום הציבור וביטחונו, שכן לכל החזקת נשק בידי בלתי מורשה, פוטנציאל נזק עצום לפגיעה בשלמות גופו ובחייו של אדם.",דיון והכרעה
92,SH-20-04-9384-807,"אנו ערים לכך שבפסיקה ניתן למצוא מנעד רחב של מתחמי ענישה בעבירות נשק  ובעבירות של החזקת נשק, בכלל זה.",דיון והכרעה
93,SH-20-04-9384-807,"יחד עם זאת, אנו סבורים כי נכון היה לנקוט בקו המתחייב בשעה זו, של העלאת רף הענישה, כפי שעתרה המערערת.",דיון והכרעה
94,SH-20-04-9384-807,"החמרה זו צריכה לבוא לידי ביטוי בהחמרת מתחמי הענישה, תוך מתן דגש לשיקולים הנוגעים לערכים החברתיים הנפגעים ומידת הפגיעה בהם, כמו גם בשים לב למדיניות הענישה הנוהגת.",דיון והכרעה
95,SH-20-04-9384-807,"ישנה משמעות טבועה וברורה מאליה להחזקתו של כלי ממית, ומשמעות טבועה זו הנה כי אותו נשק נועד לפגיעה באחר, בדרך של ירי או למצער של איום, וכי קיים פוטנציאל מובהק לסיכון של הציבור.",דיון והכרעה
96,SH-20-04-9384-807,"התקרית המצערת בה היה מעורב הנאשם ובה נפצע, מירי בנשק חם לעברו, בתקופת הדיון בתיק זה, כחודש לאחר שהודה והורשע בעבירה, פציעה שהצריכה טיפול רפואי ממושך בו, מחזקת במידה לא מבוטלת את ההתרשמות כי קיים סיכון לא בהחזקת נשק בידיים בלתי מורשות, וכי נגזרת מהחזקת נשק כזה מעורבות בסכסוכים אלימים, להם פוטנציאל לפגוע בגוף ובנפש.",דיון והכרעה
97,SH-20-04-9384-807,"כאמור, ב""כ המאשימה הפנתה להנחית פרקליט המדינה 9.16 אשר פורסמה ב-7.8.16, בה פורטו מתחמי ענישה בעבירות הנשק, אשר נגזרו מפסיקת בית-המשפט העליון (על הצד המחמיר), ואשר בהתאם להם תטען התביעה.",דיון והכרעה
98,SH-20-04-9384-807,"נקודת המוצא העונשית, כך נקבע בהנחיה, הנה דרישה להטלת עונש הכולל רכיב של מאסר בפועל לתקופה ממשית, גם אם המדובר בעבירה ראשונה, למעט במקרים חריגים.",דיון והכרעה
99,SH-20-04-9384-807,"בהתאם להנחיה, התביעה טוענת למתחמי מוצא בעבירות של החזקת תחמושת, מתחם הנע בין 6 חודשי מאסר לריצוי בעבודות שירות ועד ל-6 חודשי מאסר בפועל,  ובעבירות של החזקת אקדח, בין שנה לשלוש שנות מאסר.",דיון והכרעה
100,SH-20-04-9384-807,"עוד צוין בהנחיה, כי ככל שהרשעתו של אדם מתייחסת למספר כלי נשק, יידרש ""מתחם עונש הולם"" חמור יותר.",דיון והכרעה
101,SH-20-04-9384-807,"כן צוין כי המיקום שבו הוחזק הנשק הנו בעל חשיבות, ובפרט אם מדובר במקום המאפשר עשיית שימוש בו על ידי המחזיק או על ידי אדם אחר, כבמקרה דנן.",דיון והכרעה
102,SH-20-04-9384-807,מדיניות הענישה הנוהגת,דיון והכרעה
103,SH-20-04-9384-807,"בעבירות של החזקת נשק, השיתו בתי המשפט עונשים הכוללים מאסרים בפועל לתקופות לא ממושכות ועד למאסרים ממושכים בפועל, ובדרך כלל בצירוף רכיב עונשי כספי, הכל בכפוף לנסיבות ביצוע העבירות, ובהן סוג הנשק, נסיבות החזקתו ומשכה, ובכפוף לנסיבות האישיות של העבריין.",דיון והכרעה
104,SH-20-04-9384-807,"כפי שציין בית המשפט המחוזי בנצרת בעניין מזאריב שלעיל, בעבר, גם לפני שנים לא רבות, ניתנו עונשים במנעד רחב למדי לעבירות אלה, ואולם ניתן לומר כי מאסר לריצוי בעבודות שירות נגזר לרוב רק במסגרת הסדר טיעון ובענישה מוסכמת, או בנסיבות מיוחדות.",דיון והכרעה
105,SH-20-04-9384-807,"מדיניות החמרה בענישה, המוכתבת על ידי בית המשפט העליון, ועל ידי בית המשפט המחוזי, שוללת כמעט לחלוטין ענישה שלא על דרך של כליאה.",דיון והכרעה
106,SH-20-04-9384-807,"ב""כ המאשימה הפנה לפסקי-הדין הבאים:",דיון והכרעה
107,SH-20-04-9384-807,"בית-המשפט המחוזי סיכם וקבע כי גזר הדין שהסתפק בהטלת שמונה חודשי מאסר בעבודות שירות אינו יכול לעמוד, בשים לב לחומרת העבירה, הפיכתה ל""מכת מדינה"" ופוטנציאל הנזק הטמון בה, ובשים לב למגמת ההחמרה בפסיקה.",דיון והכרעה
108,SH-20-04-9384-807,"בהעדר אינדיקציה לחריגה ממתחם העונש ההולם, ובהעדר המלצה טיפולית מאת שירות המבחן, העמיד את עונשו של המשיב על עשרה חודשי מאסר בפועל.",דיון והכרעה
109,SH-20-04-9384-807,"ב""כ הנאשם הפנה לפסקי-דין רבים, מהם אתייחס לאלה העדכניים מן השנים האחרונות:",דיון והכרעה
110,SH-20-04-9384-807,"ניתן לעיין, בנוסף, בפסקי-דין הבאים:",דיון והכרעה
111,SH-20-04-9384-807,"בעניין מזאריב הנ""ל (24.11.19) – ערעור המדינה על קולת העונש התקבל, ובית-המשפט העמיד את עונשו של המשיב, אשר הוטל עליו בבית-משפט קמא – 9 חודשי מאסר לריצוי בעבודות שירות, צו מבחן ועונשים נלווים – על 12 חודשי מאסר בפועל תוך ביטול צו המבחן שהוטל.",דיון והכרעה
112,SH-20-04-9384-807,"נוכח המגמה הברורה שעולה מן הפסיקה שנסקרה לעיל, לפיה יש להחמיר בענישה בעבירות של החזקת נשק עם תחמושת תואמת, בכדי למגר את התופעה של החזקת נשק בלתי חוקי בידיים שאינן מורשות - אני קובעת כי מתחם העונש ההולם בנסיבות ביצוע העבירה, בשים לב לסוג הנשק והתחמושת שהוחזקו ולמקום החזקת הנשק - נע בין שנת מאסר לבין 30 חודשי מאסר בפועל.",דיון והכרעה
113,SH-20-04-9384-807,"הנאשם בן 25, רווק, אשר הודה במסגרת הסדר טיעון ונטל אחריות ובכך חסך זמן ציבורי.",גזירת עונשו של הנאשם
114,SH-20-04-9384-807,אין לנאשם עבר פלילי.,גזירת עונשו של הנאשם
115,SH-20-04-9384-807,"הנאשם שהה במעצר מאחורי סורג ובריח מיום 5.4.20 ועד ליום 27.4.20, אז הועבר למעצר באיזוק אלקטרוני בבית אחותו בבסמת טבעון, ובהמשך הותרו לו חלונות אוורור יומיים.",גזירת עונשו של הנאשם
116,SH-20-04-9384-807,עד היום שוהה הנאשם במעצר באיזוק.,גזירת עונשו של הנאשם
117,SH-20-04-9384-807,"ביום 6.12.20, עת שהה הנאשם מחוץ למקום המעצר, היה מעורב באירוע בו נורה מנשק חם ונפגע פגיעה גופנית קשה.",גזירת עונשו של הנאשם
118,SH-20-04-9384-807,"סנגורו של הנאשם הגיש סיכום רפואי לפיו בעקבות אותו אירוע אושפז בביה""ח רמב""ם עם פציעות בגפיים ושברים, עבר שני ניתוחים, והנו כעת מוגבל בניידות, מתנהל בתמיכת קביים, וזקוק לטיפולים פיזיותראפיים.",גזירת עונשו של הנאשם
119,SH-20-04-9384-807,"שירות המבחן נמנע ממתן המלצה טיפולית בעניינו של הנאשם, והמליץ על הטלת מאסר על-תנאי וקנס.",גזירת עונשו של הנאשם
120,SH-20-04-9384-807,"בתסקיר נמסר כי הנאשם מתקשה ליטול אחריות מלאה על ביצוע העבירות, כי גישתו מצמצמת מחומרתן והוא נוטה לתת  צידוקים להתנהגותו.",גזירת עונשו של הנאשם
121,SH-20-04-9384-807,"הנאשם לא זיהה נזקקות טיפולית במצבו, ולהתרשמות שירות המבחן גדל בסביבה הנותנת לגיטימציה להחזקת נשק, דבר שהוביל לפיתוח נורמות התנהגות ותפיסות המנוגדות לחוק.",גזירת עונשו של הנאשם
122,SH-20-04-9384-807,"שירות המבחן התרשם מכך שלנאשם קושי להפעיל שיקול דעת מושכל במצבים מסוכנים, כי הוא נטה למסור מידע סלקטיבי על אודותיו וקיים ספק בדבר יכולתו לשתף פעולה בהליך טיפולי.",גזירת עונשו של הנאשם
123,SH-20-04-9384-807,שירות המבחן הסיק קיומו של סיכון בינוני להישנות עבירות.,גזירת עונשו של הנאשם
124,SH-20-04-9384-807,"המלצת שירות המבחן במקרה זה, אינה עולה בקנה אחד עם תוכן התסקיר, אשר אינו מבסס קיומם של שיקולי שיקום, ואף אינה עולה בקנה אחד עם מדיניות הענישה הנוהגת המחייבת, ככלל, הטלת עונש מאסר בפועל גם על מי שזו לו עבירה ראשונה, למעט במקרים חריגים ומיוחדים המצדיקים זאת.",גזירת עונשו של הנאשם
125,SH-20-04-9384-807,"המלצה זאת, בכל הכבוד, אינה יכולה לעמוד ומדגישה את חלוקת התפקידים בין שירות המבחן, המרוכז בשיקולים אישיים של מטופלים ונאשמים,  ובין בית-המשפט, ששיקוליו רחבים ומקיפים יותר, בהתאם לערכים שנפגעו ולכללי ההלימה והבניית הענישה.",גזירת עונשו של הנאשם
126,SH-20-04-9384-807,אין מנוס מהטלת מאסר בפועל על הנאשם בגדרי מתחם הענישה.,גזירת עונשו של הנאשם
127,SH-20-04-9384-807,"תסקיר שירות המבחן אינו מבסס הצדקה לסטייה ממתחם העונש ההולם, העומד ברף התחתון שלו על עונש מאסר בפועל, לריצוי מאחורי סורג ובריח.",גזירת עונשו של הנאשם
128,SH-20-04-9384-807,"הנאשם אינו מפנים די הצורך את הפסול והסיכון הטמונים בהחזקת נשק, ואינו מבטא צורך בטיפול.",גזירת עונשו של הנאשם
129,SH-20-04-9384-807,"אמנם, מדובר בנאשם צעיר, ללא עבר פלילי, אשר בתקופת הדיון נקלע לאירוע ירי במהלכו נפגע ונזקק לטיפול רפואי ממושך.",גזירת עונשו של הנאשם
130,SH-20-04-9384-807,"כפי שצוין לעיל, אירוע יתכן ויש בו משום המחשה באשר לסיכון הטמון בהחזקת נשק בלתי חוקי.",גזירת עונשו של הנאשם
131,SH-20-04-9384-807,"ראיתי מקום להטיל על הנאשם עונש מאסר המצוי ברף התחתון של מתחם העונש ההולם אותו קבעתי, בהתחשב בנסיבות ביצוע העבירות, בנסיבותיו האישיות ובתקופה הממושכת של מעצר באיזוק אלקטרוני בה היה נתון.",גזירת עונשו של הנאשם
132,SH-20-04-9384-807,"הנאשם היה עצור, מעצר ממש, מיום מעצרו 5.4.20, ועד יום 27.4.20.",גזירת עונשו של הנאשם
133,SH-20-04-9384-807,"בהמשך, מיום 27.4.20 ועד היום נמצא הנאשם במעצר ממושך בפיקוח אלקטרוני, ובקשותיו להסיר את האיזוק נדחו.",גזירת עונשו של הנאשם
134,SH-20-04-9384-807,"נוכח כל האמור לעיל, אני גוזרת את עונשו של הנאשם כדלקמן:",סוף דבר
135,SH-20-04-9384-807,"א.       10 חודשי מאסר בפועל, בניכוי ימי המעצר מיום 5.4.20 ועד ליום 27.4.20.",סוף דבר
136,SH-20-04-9384-807,"ב.         6 חודשי מאסר על-תנאי, ואולם הנאשם לא יישא עונש זה אלא אם יעבור במהלך תקופה של שלוש שנים מיום שחרורו מהמאסר כל עבירת נשק.",סוף דבר
137,SH-20-04-9384-807,"קנס בסך 4,000 ₪ או 20 ימי מאסר תמורתו, אשר ישולם בתוך 90 יום מהיום.",סוף דבר
138,SH-20-04-9384-807,5129371זכות ערעור תוך 45 יום.,סוף דבר
139,SH-20-04-9384-807,"ניתן היום,  כ""ח סיוון תשפ""א, 08 יוני 2021, בנוכחות הצדדים.",סוף דבר
140,SH-20-04-9384-807,רות שפילברג כהן 54678313,סוף דבר
