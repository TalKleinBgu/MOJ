,verdict,text,part
0,SH-16-11-49772-358,"חוק העונשין, תשל""ז-1977: סע'  144(א), 383(א)(1), 384",הנאשם
1,SH-16-11-49772-358,"הנאשם הורשע על פי הודאתו בביצוע עבירות של החזקת נשק ותחמושת בהתאם לסעיף 144(א) רישא וסיפא לחוק העונשין, התשל""ז – 1977, וגניבה בהתאם לסעיף 383(א)(1) וסעיף 384 לחוק העונשין, התשל""ז- 1977.",רקע
2,SH-16-11-49772-358,"בתאריך  18.11.16 בסמוך לשעה 13:30, נכנס הנאשם לתא שירותים בחנות ""לארג' קפה"" ברחוב רוטשילד 62 בכפר סבא ונטל משם אקדח שנשכח בשגגה במקום על ידי אחר.",רקע
3,SH-16-11-49772-358,הנאשם הסליק את האקדח באדנית עץ בסמטה הסמוכה לרחוב וייצמן 113 בכפר סבא.,רקע
4,SH-16-11-49772-358,"בתאריך 16.10.17, התקבל בעניינו של הנאשם תסקיר שירות מבחן בו מתואר כי הנאשם בן 60, גרוש ואב לשני ילדים, מתגורר בגפו בכפר סבא ועובד בעיריית כפר סבא החל משנת 1991.",רקע
5,SH-16-11-49772-358,"בעקבות גירושיו, נקלע הנאשם למצב כלכלי קשה ומקבל סיוע במזון מאגף הרווחה בעירייה ואף נאלץ להתגורר במשך כ-3 שנים במחסני מקום עבודתו.",רקע
6,SH-16-11-49772-358,גרושתו ניתקה עמו קשר וכך גם בנו הבכור ושתי אחיותיו.,רקע
7,SH-16-11-49772-358,לחובתו הרשעה קודמת משנת 2014 בגין עבירת איומים כלפי גרושתו.,רקע
8,SH-16-11-49772-358,הנאשם קיבל אחריות על מעשיו בפני שירות המבחן וטען כי פעל מתוך דחף רגעי וכי חש רגשות אשם ובושה.,רקע
9,SH-16-11-49772-358,מהתסקיר עולה כי לנאשם דפוס שימוש בעייתי באלכוהול וזהו לדבריו הרקע לביצוע העבירה.,רקע
10,SH-16-11-49772-358,"הוא החל טיפול בעמותת ""אפשר"" אשר נקטע לחודש עקב תאונת עבודה שעבר הנאשם.",רקע
11,SH-16-11-49772-358,שירות המבחן עתר לדחייה על מנת לעקוב אחר הטיפול בנאשם.,רקע
12,SH-16-11-49772-358,"לדיון שהתקיים בתאריך 13.2.18 הוגש תסקיר נוסף ממנו עולה כי הנאשם מצוי בטיפול בעמותת ""אפשר"" החל מתאריך 15.5.17.",רקע
13,SH-16-11-49772-358,הוא אובחן על ידם כאלכוהוליסט ברמה חמורה ובתחילה אף לא הגיע באופן עקבי לטיפולים.,רקע
14,SH-16-11-49772-358,הנאשם דיווח לשירות המבחן כי מאז תחילת הטיפול הוא אינו צורך אלכוהול.,רקע
15,SH-16-11-49772-358,הערכת העמותה היא כי הנאשם צפוי לעבור תהליך טיפולי ארוך וקיימת תכנית שמוצעת לצורך כך.,רקע
16,SH-16-11-49772-358,"התרשמות שירות המבחן היא כי הנאשם עובר שינוי, מתחיל לקבל אחריות על מצבו, מבין את הפסול במעשיו ומוכן לשאת במחירים.",רקע
17,SH-16-11-49772-358,"המלצת שירות המבחן היא כי, על מנת שלא לקטוע את ההליך השיקומי אשר נמשך 8 חודשים ויש בו על מנת לצמצם את הסיכון להישנות ביצוע עבירה, יוטל על הנאשם צו מבחן ולצדו מאסר על תנאי לתקופה משמעותית.",רקע
18,SH-16-11-49772-358,בתאריך 7.3.18 התקבלה הודעה משירות המבחן כי הנאשם ניתק עמם קשר מזה כשלושה שבועות.,רקע
19,SH-16-11-49772-358,"ב""כ המאשימה, עו""ד נעמי מששה, סבורה כי בעת קביעת מתחם העונש יש לקחת בחשבון את חומרת העבירה ונסיבות ביצועה.",טיעוני הצדדים
20,SH-16-11-49772-358,"היא מפנה לערך המוגן שנפגע – שמירה מפני פגיעות בגוף, הדגישה כי מדובר בנשק חם, אשר הזמינות שלו יכולה להביא לביצוע עבירות חמורות ולפגיעה בחיי אדם.",טיעוני הצדדים
21,SH-16-11-49772-358,היא הפנתה לנתונים סטטיסטיים בנוגע למקרי ירי באזור המרכז וכן לפסיקה בנושא.,טיעוני הצדדים
22,SH-16-11-49772-358,היא מציינת כי אין מדובר רק בהחזקת נשק אלא גם בגניבתו והסלקתו במקום ציבורי.,טיעוני הצדדים
23,SH-16-11-49772-358,היא עתרה למתחם ענישה שינוע בין 20 ל- 42 חודשי מאסר בפועל.,טיעוני הצדדים
24,SH-16-11-49772-358,כאשר נלקחת בחשבון הודאתו והאמור בתסקיר שירות המבחן.,טיעוני הצדדים
25,SH-16-11-49772-358,היא מבקשת למקם את העונש בתחתית המתחם לצד ענישה נלווית.,טיעוני הצדדים
26,SH-16-11-49772-358,הוגש גיליון הרשעותיו הקודמות של הנאשם (ת/1) ובו הרשעה קודמת בעבירת איומים משנת 2014.,טיעוני הצדדים
27,SH-16-11-49772-358,"ב""כ הנאשם, עו""ד דוד אריכא, טען כי אין מדובר בעבירת נשק קלאסית אלא גניבה והחזקה לתקופה קצרה בסמוך למקום הגניבה.",טיעוני הצדדים
28,SH-16-11-49772-358,"הנאשם בהיותו בגילופין נטל חפץ יקר ערך, מבלי לייחס חשיבות למהות החפץ ולסיכונים הטמונים בו.",טיעוני הצדדים
29,SH-16-11-49772-358,"הוא טמן את הנשק בסמוך למקום הגניבה, הלך לעשות קניות לשבת וחזר להרגלו של שתיית אלכוהול וכשהתפכח התכוון להחזיר את הנשק, אולם עוד קודם לכן הגיעו לביתו כוחות המשטרה והוא מיד הודה בביצוע העבירה והוליך אותם לנשק.",טיעוני הצדדים
30,SH-16-11-49772-358,הוא הודה בהזדמנות הראשונה ולקח אחריות למעשיו.,טיעוני הצדדים
31,SH-16-11-49772-358,"הוא הפנה לפסיקה מקלה בעבירות מעין אלו והדגיש את נסיבות החיים הקשות של הנאשם, לרבות מצבו הכלכלי ואת התוצאות הקשות שייגרמו לו באם ייגזר עליו עונש של מאסר בפועל ואף בדרך של עבודות שירות, מאחר והוא יפוטר ממקום עבודתו ובגילו ומצבו לא יוכל למצוא מקור פרנסה אחר ובכך אף ייקטע הליך השיקום בו החל.",טיעוני הצדדים
32,SH-16-11-49772-358,הוא מפנה להמלצת שירות המבחן ומבקש לאמצה.,טיעוני הצדדים
33,SH-16-11-49772-358,הנאשם עצמו אמר כי טעה והוא מצטער על כך.,טיעוני הצדדים
34,SH-16-11-49772-358,הוא תיאר את מצבו הכלכלי הקשה שהביאו עד פת לחם.,טיעוני הצדדים
35,SH-16-11-49772-358,הערך המוגן אשר נפגע כתוצאה ממעשיו של הנאשם הינו הגנה על שלומו וביטחונו של הציבור.,מתחם העונש
36,SH-16-11-49772-358,אמנם מדובר בשתי הוראות חיקוק אולם באירוע אחד ועל כן יש לקבוע מתחם ענישה אחד.,מתחם העונש
37,SH-16-11-49772-358,"בכל הנוגע לנסיבות הקשורות לביצוע העבירה, התחשבתי לחומרא בפוטנציאל הנזק הרב הטמון בעבירה מעין זו, כך גם בעובדה שהנאשם הטמין את הנשק במקום ציבורי כך שהוא יכול היה להתגלגל לידיים שונות ולהוות כלי לפעילות עבריינית או אף פעילות טרור.",מתחם העונש
38,SH-16-11-49772-358,"מלבד אמירתו כיום של הנאשם כי חשב להחזיר את הנשק, הרי שאין לכך כל ראיה או אף רמז במעשיו.",מתחם העונש
39,SH-16-11-49772-358,"אילולא הייתה המשטרה מגיעה אליו, לא ברור מה היה נעשה בנשק זה, מה עוד שלדברי בא כוחו של הנאשם, לנאשם היכרות עם בעל הנשק ולמרות זאת לא עשה דבר על מנת להשיבו אליו מתוך תחושת אי נעימות.",מתחם העונש
40,SH-16-11-49772-358,"התפתותו של הנאשם לנוכח מציאת ""חפץ יקר ערך"" כדברי בא כוחו, יכולה הייתה להביא אף לאובדן חיי אדם.",מתחם העונש
41,SH-16-11-49772-358,"לקולא, שקלתי את העובדה כי אין מדובר במעשה מתוכנן מראש אלא בדחף רגעי של הנאשם כתוצאה מ""הזדמנות"" שנקרתה בדרכו.",מתחם העונש
42,SH-16-11-49772-358,"כמו כן, התחשבתי בכך כי מדובר בהחזקה לזמן קצר ביותר.",מתחם העונש
43,SH-16-11-49772-358,"בבחינת מדיניות הענישה הנוהגת ניתן להצביע על מקרים דומים, כמפורט להלן:",מתחם העונש
44,SH-16-11-49772-358,"לנוכח כל האמור לעיל, אני קובע כי מתחם הענישה ההולם בנסיבות העבירה שבפני, נע בין 7 ל-24 חודשי מאסר בפועל בנוסף לענישה נלווית.",מתחם העונש
45,SH-16-11-49772-358,"אמנם שירות המבחן בתסקיריו, מדווח על תהליך טיפולי בו מצוי הנאשם וצפוי להימשך עוד תקופה ארוכה.",מתחם העונש
46,SH-16-11-49772-358,"למרות זאת, איני סבור כי די בנסיבות אלו, על מנת להביא לסטייה מהמתחם בשל שיקולי שיקום.",מתחם העונש
47,SH-16-11-49772-358,"המדובר בעבירה חמורה בה יש לתת משקל משמעותי לאינטרס הציבורי אל מול הפרטי ואשר על כן, על מנת שיתאפשר לסטות מהמתחם יש צורך בהליך שיקומי משמעותי.",מתחם העונש
48,SH-16-11-49772-358,"הנאשם אמנם מצוי בהליך טיפולי  בעמותת ""אפשר"" מאז 15.5.17, אולם נמסר כי בתחילת הטיפול לא הגיע אליו באופן עקבי.",מתחם העונש
49,SH-16-11-49772-358,הטיפול מצוי אך בראשיתו וצפוי עוד טיפול ארוך והתרשמות שירות המבחן היא כי הנאשם מתחיל לקבל אחריות למצבו.,מתחם העונש
50,SH-16-11-49772-358,הנאשם עצמו מדווח על כך כי מאז תחילת הטיפול אינו שותה אלכוהול.,מתחם העונש
51,SH-16-11-49772-358,"התרשמותו הראשונית של שירות המבחן הייתה שבשל קשייו של הנאשם, לא מתאפשרת העמקת השיח עמו וגם כשניתנה דחייה על מנת לאפשר זאת, שיתוף הפעולה מצדו של הנאשם היה חלקי.",מתחם העונש
52,SH-16-11-49772-358,בתאריך 7.3.18 אף התקבלה הודעה על כך שהנאשם ניתק קשר עם שירות המבחן מזה שלושה שבועות.,מתחם העונש
53,SH-16-11-49772-358,בנסיבות הללו לא מצאתי כי ניתן לסטות מהמתחם בשל שיקולי שיקום.,מתחם העונש
54,SH-16-11-49772-358,"בכל הנוגע לנסיבות אשר אינן קשורות בביצוע העבירה, שקלתי בעניינו של הנאשם את העובדה כי מדובר באדם בן 60 המתגורר בגפו, גרוש ומנותק קשר ממשפחתו.",גזירת העונש
55,SH-16-11-49772-358,מצבו הכלכלי קשה ביותר והוא נזקק לעזרה משירותי הרווחה אף לצורך מזון.,גזירת העונש
56,SH-16-11-49772-358,כל ענישה ממשית אשר תוטל עליו משמעה פגיעה קשה בפרנסתו.,גזירת העונש
57,SH-16-11-49772-358,"שקלתי אף את הודאתו של הנאשם וחיסכון הזמן השיפוטי, כך גם את שיתוף הפעולה שלו עם המשטרה באופן מידי, כאשר הוליכם למקום הימצאותו של האקדח.",גזירת העונש
58,SH-16-11-49772-358,לנאשם הרשעה קודמת משנת 2014 בעבירת איומים.,גזירת העונש
59,SH-16-11-49772-358,"לנוכח האמור לעיל, אמקם את עונשו של הנאשם בתחתית המתחם.",גזירת העונש
60,SH-16-11-49772-358,"לאחר ששקלתי את כל האמור לעיל, אני גוזר על הנאשם את העונשים הבאים:",גזירת העונש
61,SH-16-11-49772-358,7 חודשי מאסר בפועל.,גזירת העונש
62,SH-16-11-49772-358,"9 חודשי מאסר על תנאי למשך שלש שנים מיום שחרורו ממאסרו, והתנאי הוא שלא יעבור עבירה של החזקת נשק ותחמושת.",גזירת העונש
63,SH-16-11-49772-358,"6 חודשי מאסר על תנאי למשך שלש שנים מיום שחרורו ממאסרו, והתנאי הוא שלא יעבור עבירת גניבה.",גזירת העונש
64,SH-16-11-49772-358,"לנוכח מצבו הכלכלי של הנאשם ועונש המאסר שנגזר עליו, לא אגזור עליו עונש בדמות קנס.",גזירת העונש
65,SH-16-11-49772-358,"הנאשם יחתום על התחייבות כספית בסך של 1,500 ₪ שלא יעבור את העבירות בהן הורשע למשך שנתיים מיום שחרורו מהמאסר.",גזירת העונש
66,SH-16-11-49772-358,"הנאשם יתייצב לריצוי מאסרו ביום 6.5.18 בשעה 10:00  בבית סוהר הדרים, או במתקן כליאה אחר עליו יורה שב""ס, כשברשותו תעודת זהות או דרכון.",גזירת העונש
67,SH-16-11-49772-358,"על הנאשם לתאם את הכניסה למאסר, כולל האפשרות למיון מוקדם, עם ענף אבחון ומיון של                      שב""ס, טלפונים: 08-9787336; 08-9787377.",גזירת העונש
68,SH-16-11-49772-358,הערבויות המצויות בתיק ישמשו לצורך הבטחת התייצבותו של הנאשם למאסרו.,גזירת העונש
69,SH-16-11-49772-358,"5129371ניתן היום,  ה' ניסן, 21 מרץ 2018, במעמד ב""כ המאשימה  עו""ד נעמי מששה, הנאשם וב""כ עו""ד דוד אריכא.",זכות ערעור תוך 45 יום לבית המשפט המחוזי- מרכז
