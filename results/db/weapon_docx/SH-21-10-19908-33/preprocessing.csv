,verdict,text,part
0,SH-21-10-19908-33,"ע""י ב""כ עו""ד שירה גרין",מדינת ישראל
1,SH-21-10-19908-33,מפרקליטות מחוז י-ם (פלילי),מדינת ישראל
2,SH-21-10-19908-33,מחמד סלאמין (עציר),הנאשמים
3,SH-21-10-19908-33,"ע""י ב""כ עו""ד ירון גיגי",הנאשמים
4,SH-21-10-19908-33,מחמוד עמודי (עציר) (עניינו הסתיים),הנאשמים
5,SH-21-10-19908-33,"חוק העונשין, תשל""ז-1977: סע'  40ב, 40ג(א), 144(א)",הנאשמים
6,SH-21-10-19908-33,"פקודת הסמים המסוכנים [נוסח חדש], תשל""ג-1973: סע'  7(א), (ג)",הנאשמים
7,SH-21-10-19908-33,"ביום 17.7.2022, לאחר שכבר התחילה פרשת התביעה ובעודה בעיצומה, הורשע הנאשם 1 (להלן: ""הנאשם"") במסגרת הסדר ועל-יסוד הודאתו, בהחזקת נשק, עבירה לפי סעיף 144(א) רישא בחוק העונשין, התשל""ז-1977 (להלן: ""חוק העונשין"") וכן בהחזקת סמים שלא לצריכה עצמית, עבירה לפי סעיפים 7(א) ו-(ג) רישא בפקודת הסמים המסוכנים [נוסח חדש], התשל""ג-1973.",(בעניינו של הנאשם 1)
8,SH-21-10-19908-33,"לפי עובדות האישום המתוקן, במהלך התקופה שבין התאריכים 9.9.2021 ועד יום 14.9.2021, במועד שאינו ידוע למאשימה, החזיק הנאשם 2 - שעניינו הסתיים (להלן: ""הנאשם הנוסף"") - בביתו אשר במחנה הפליטים שועפאט בירושלים נשק מסוג אקדח חצי אוטומטי D.D.G מודל 19 מספר סידורי 209964G אשר בכוחו להמית (להלן: ""הנשק"" או ""האקדח"").",(בעניינו של הנאשם 1)
9,SH-21-10-19908-33,"הנאשם הנוסף החזיק את הנשק למשך מספר ימים ולאחר מכן העבירו לאחר, שהעבירו במועד שאינו ידוע למאשימה לנאשם.",(בעניינו של הנאשם 1)
10,SH-21-10-19908-33,"האחרון החזיק את הנשק בביתו שבמחנה הפליטים שועפאט בתוך נרתיק עם מחסנית המכילה כדורי תחמושת מסוג 9 מ""מ שתואמים לנשק.",(בעניינו של הנאשם 1)
11,SH-21-10-19908-33,עוד החזיק הנאשם בביתו אביזרי נשק ותחמושת כלהלן: שתי קתות של רובה; רצועה לנשק; דורגלים; שתי מחסניות ריקות שתואמות את הנשק; מטעין כדורי תחמושת; כלי ניקוי לאקדח ושני נרתיקי אקדח.,(בעניינו של הנאשם 1)
12,SH-21-10-19908-33,"בנוסף, לפי האישום, עובר ליום 14.9.2021, במהלך תקופה שאורכה אינו ידוע למאשימה, החזיק הנאשם בביתו סמים מסוכנים שלא לצריכה עצמית ואלה הם: סמים מסוכנים מסוג קוקאין במשקל של 10 גרם ו-180 כדורי MDMA.",(בעניינו של הנאשם 1)
13,SH-21-10-19908-33,בין הצדדים אין הסכמה לעונש.,(בעניינו של הנאשם 1)
14,SH-21-10-19908-33,"ואולם, לפי ההסדר, המאשימה הגבילה את עצמה לעתירה ל-28 חודשי מאסר וענישה נלווית, כאשר ההגנה היא חופשית בטיעוניה.",(בעניינו של הנאשם 1)
15,SH-21-10-19908-33,"המאשימה טוענת, בין השאר ובעיקר, כי הנאשם הודה בביצוע עבירות חמורות שפוגעות בשלום הציבור ובביטחונו.",(בעניינו של הנאשם 1)
16,SH-21-10-19908-33,"כך לעניין העבירה שעניינה החזקת נשק, מעשה זה מגלם פוטנציאל לפגיעה בגוף ובנפש, ואף לפעילות עויינת שפוגעת גם בביטחון המדינה.",(בעניינו של הנאשם 1)
17,SH-21-10-19908-33,כך גם לעניין עבירת הסמים.,(בעניינו של הנאשם 1)
18,SH-21-10-19908-33,"מעשה החזקת סמים מסוכנים שלא לצריכה עצמית פוגע אף הוא בשלום הציבור, על הנזקים הנלווים לכך.",(בעניינו של הנאשם 1)
19,SH-21-10-19908-33,מדובר באירועים נפרדים ולכן יש לקבוע מתחם ענישה נפרד לכל עבירה.,(בעניינו של הנאשם 1)
20,SH-21-10-19908-33,"המאשימה גורסת כי מתחם הענישה ההולם לעבירת הנשק, ככלל, נע בין 18 ועד 36 חודשי מאסר.",(בעניינו של הנאשם 1)
21,SH-21-10-19908-33,"ואולם, בנסיבות העניין הוא נע בין 12 ועד 24 חודשים זאת בהתחשב בעניינו של הנאשם הנוסף שכבר נגזר דינו וכן נוכח קשיים ראייתיים ""משמעותיים"" בהליך.",(בעניינו של הנאשם 1)
22,SH-21-10-19908-33,"לעניין עבירת הסמים, גורסת המאשימה כי המתחם האמור נע בין 18 ועד 36 חודשי מאסר.",(בעניינו של הנאשם 1)
23,SH-21-10-19908-33,"מאחר והנאשם לקח אחריות על מעשיו וחסך זמן שיפוטי, המאשימה עותרת לְמַקמו בתחתית המתחמים עם חפיפה חלקית, ובהתאם, להשית עליו 28 חודשי מאסר לצד ענישה נלווית.",(בעניינו של הנאשם 1)
24,SH-21-10-19908-33,"מטעם המאשימה הוגשו כתב האישום בעניינו של הנאשם הנוסף וכן גזר הדין שניתן בעניינו בדיון מיום 7.4.2022 (מפי סגן הנשיא, כבוד השופט י' מינטקביץ) (מוצג מא/1).",(בעניינו של הנאשם 1)
25,SH-21-10-19908-33,"לפי גזר הדין, הנאשם הנוסף הורשע בהחזקת הנשק למספר ימים.",(בעניינו של הנאשם 1)
26,SH-21-10-19908-33,מתחם העונש ההולם הועמד על 24-10 חודשי מאסר בפועל.,(בעניינו של הנאשם 1)
27,SH-21-10-19908-33,"בסוף הושתו על אותו נאשם 11.5 חודשי מאסר בפועל מיום מעצרו, וכן מאסר מותנת למשך 6 חודשים.",(בעניינו של הנאשם 1)
28,SH-21-10-19908-33,"הנאשם - באמצעות בא-כוחו עו""ד י' גיגי - טוען בין השאר ובעיקר, כי החזקת הנשק הייתה לתקופה קצרה, מאחר והנאשם הנוסף שהחזיק בו עד יום 14.9.2021 העבירו לאחר וזה העבירו לנאשם אשר נעצר באותו יום.",(בעניינו של הנאשם 1)
29,SH-21-10-19908-33,מדובר בהחזקה רגעית.,(בעניינו של הנאשם 1)
30,SH-21-10-19908-33,"בנוסף, לאור גזירת עונשו של הנאשם הנוסף בתיק דנן, מכוח אחידות הענישה, יש לקבוע כי עונשו של הנאשם ככל שהדבר מתייחס לאקדח, יהיה נמוך מעונשו של הנאשם הנוסף.",(בעניינו של הנאשם 1)
31,SH-21-10-19908-33,"בכל אופן, הנשק נתפס על-ידי המשטרה, לא נעשה בו שימוש ולא נגרם נזק.",(בעניינו של הנאשם 1)
32,SH-21-10-19908-33,הנאשם הוא בחור צעיר שהתפתה להחזיק אקדח למשך זמן קצר.,(בעניינו של הנאשם 1)
33,SH-21-10-19908-33,"לעניין עבירת הסמים, טוענת ההגנה כי הם היו להחזקה ולא לצריכה עצמית, לא נעשה בהם שימוש ולא מדובר בכמויות גדולות.",(בעניינו של הנאשם 1)
34,SH-21-10-19908-33,מדובר בהחזקה לפרק זמן קצר.,(בעניינו של הנאשם 1)
35,SH-21-10-19908-33,הסמים לא הופצו ולא היו למטרת סחר וכבר נתפסו על-ידי המשטרה.,(בעניינו של הנאשם 1)
36,SH-21-10-19908-33,"אמנם מטיעוני ההגנה לעונש ניתנה התייחסות לכל עבירה בנפרד ולמתחם ההולם לה, אך בהמשך נטען כי מדובר באירוע אחד ולכן יש לקבוע מתחם אחד.",(בעניינו של הנאשם 1)
37,SH-21-10-19908-33,"לפי ההגנה, המתחם של עבירות הסמים והנשק, נע בין מספר חודשי מאסר שניתן לרצות בעבודות שירות, ומאסר בפועל ברף העליון.",(בעניינו של הנאשם 1)
38,SH-21-10-19908-33,"הנאשם הודה במיוחס לו, הוא בחור צעיר, הביע חרטה ולקח אחריות על מעשיו.",(בעניינו של הנאשם 1)
39,SH-21-10-19908-33,"הוא עצור מזה מספר חודשים, אין לו בעיות משמעת במעצרו, ולמעשה זה המעצר הראשון שלו.",(בעניינו של הנאשם 1)
40,SH-21-10-19908-33,"נוכח מעצרו הוא ביטל חתונה, ובתוך כך אחיו נפטר בגיל צעיר.",(בעניינו של הנאשם 1)
41,SH-21-10-19908-33,הנאשם יתום מאמו ואביו חולה והוא היה המפרנס היחיד למשפחתו.,(בעניינו של הנאשם 1)
42,SH-21-10-19908-33,"בשקלול של כל הנסיבות, עותרת ההגנה להשית עונש שלא יעבור על שנת מאסר אחת.",(בעניינו של הנאשם 1)
43,SH-21-10-19908-33,"ביום הטיעונים לעונש, דיברו לפניי גם מעבידו של הנאשם, ארוסתו והנאשם עצמו.",(בעניינו של הנאשם 1)
44,SH-21-10-19908-33,השניים הראשונים דיברו לפני הטיעונים לעונש והנאשם היה אחרון הדוברים לקראת סוף הדיון.,(בעניינו של הנאשם 1)
45,SH-21-10-19908-33,"מעבידו דיבר בשבחו כעובד ""חזק"" ויד ימינו.",(בעניינו של הנאשם 1)
46,SH-21-10-19908-33,"המעביד ציין שהוא עתיד לשכור עבורו בית מגורים לו ולאשתו העתידית, ובכך להרחיקו ממקום מגוריו שהוא ""מקום רע"" לדבריו.",(בעניינו של הנאשם 1)
47,SH-21-10-19908-33,"המעביד ביקש מבית המשפט ""לשמור"" על הנאשם ולהתחשב בו.",(בעניינו של הנאשם 1)
48,SH-21-10-19908-33,"הארוסה אף היא דיברה בשבחו של בן-זוגה לעתיד שהוא אדם טוב בעיניה, וכי כעסה לאחר שהוא נגרר לפלילים.",(בעניינו של הנאשם 1)
49,SH-21-10-19908-33,היא מבקשת שלא יושת עליו עונש כבד.,(בעניינו של הנאשם 1)
50,SH-21-10-19908-33,"הנאשם מסר שהוא מצטער על מעשיו, וכי זו פעם ראשונה שבה הוא נכלא, ולכן זה קשה לו והוא סובל עקב כך.",(בעניינו של הנאשם 1)
51,SH-21-10-19908-33,"אחיו נפטר, חתונתו בוטלה והוא מבקש להשתחרר על מנת שיוכל לפרנס את משפחתו.",(בעניינו של הנאשם 1)
52,SH-21-10-19908-33,מבקש להתחיל חיים חדשים במרוחק ממקום מגוריו.,(בעניינו של הנאשם 1)
53,SH-21-10-19908-33,"במסגרת טיעוני ההגנה, הוגש תסקיר מעצר מיום 21.12.2021, שעמד על נסיבותיו האישיות של הנאשם ואף המליץ על מעצר בית בפיקוח חלף מעצר מאחורי סורג ובריח (מוצג נ/1).",(בעניינו של הנאשם 1)
54,SH-21-10-19908-33,"לשלמות התמונה יצוין כי הנאשם שוהה במעצר במסגרת הליך זה, מיום 14.9.2021 (ש' 18, ע' 186).",(בעניינו של הנאשם 1)
55,SH-21-10-19908-33,האם מדובר באירוע אחד או אירועים נפרדים.,(בעניינו של הנאשם 1)
56,SH-21-10-19908-33,"ובכן, כפי שעולה מהתיק, למצער במועד ביצוע החיפוש ומועד מעצרו, הנאשם החזיק בביתו נשק וסמים.",(בעניינו של הנאשם 1)
57,SH-21-10-19908-33,"מכאן, בהינתן סמיכות הזמנים בין המעשים האמורים, סבורני כי קיים קשר הדוק בין העבירות השונות המיוחסות לנאשם, כך שמתואר באישום אירוע אחד אשר כולל שני מעשים [השוו: ע""א 4910/13 ג'אבר נ' מדינת ישראל (29.10.2014); לעניין תפיסת סמים ונשק כאירוע אחד: ראו ת.פ. (מחוזי - מרכז) 14488-04-19 מדינת ישראל נ' וקנין (23.2.2021); ת.פ. (מחוזי - מרכז) 20051-12-17 מדינת ישראל נ' אהרן (2.12.2018)].",(בעניינו של הנאשם 1)
58,SH-21-10-19908-33,"לפי סעיף 40ב בחוק העונשין, העיקרון המנחה בענישה הוא קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל.",(בעניינו של הנאשם 1)
59,SH-21-10-19908-33,הפגיעה ביחיד חוזרת חלילה לפגיעה בחברה.,(בעניינו של הנאשם 1)
60,SH-21-10-19908-33,השימוש בסם מסוג קוקאין יוצר צורך להמשיך ולהשתמש.,(בעניינו של הנאשם 1)
61,SH-21-10-19908-33,"כתוצאה מכך עליו לחפש מקורות כספיים למימון רכישת הסם, לאו דווקא בדרכים חוקיות, תוך שהוא חווה הידרדרות מתמדת בתפקוד הפיזי והקוגנטיבי שלו.",(בעניינו של הנאשם 1)
62,SH-21-10-19908-33,הנאשם הודה כאמור כי החזיק בביתו אקדח.,(בעניינו של הנאשם 1)
63,SH-21-10-19908-33,"כעולה מכתב האישום, החזקה הייתה לתקופה קצרה, שכן הנאשם הנוסף החזיק בנשק עד יום 14.9.2021, העבירו לאחר וזה העבירו לנאשם, שנעצר בו ביום.",(בעניינו של הנאשם 1)
64,SH-21-10-19908-33,כך שניתן להבין כי הנאשם החזיק באקדח למשך פחות מיממה.,(בעניינו של הנאשם 1)
65,SH-21-10-19908-33,"כך או אחרת, אין מחלוקת כי האקדח נתפס כשהוא מוסתר בביתו של הנאשם.",(בעניינו של הנאשם 1)
66,SH-21-10-19908-33,הוא נמצא בתוך נרתיק עם מחסנית המכילה כדורי תחמושת תואמים לו.,(בעניינו של הנאשם 1)
67,SH-21-10-19908-33,"הנאשם הודה גם כן כי לצד האקדח, הנרתיק, המחסנית והכדורים התואמים לו כאמור, הוא החזיק בין היתר בפריטים אלה: מטעין כדורי תחמושת, כלים לניקוי האקדח, שני נרתיקים וגם שתי מחסניות ריקות התואמים לנשק האמור.",(בעניינו של הנאשם 1)
68,SH-21-10-19908-33,"אמנם הנאשם לא הורשע בהחזקת אביזרי נשק ותחמושת, עבירה שיוחסָה לו באישום המקורי.",(בעניינו של הנאשם 1)
69,SH-21-10-19908-33,"ואולם, אין מדובר ב""רעשי רקע"" כטענת ההגנה.",(בעניינו של הנאשם 1)
70,SH-21-10-19908-33,"הימצאות תחמושת זו ואביזרים אלה (ואחרים) לצד האקדח שנתפס, מעצימה בעיניי את חומרת מעשה החזקה של הנשק ברמה שאף מגמדת - ואולי אף מאיינת - את משמעות מִשְכה הקצר של החזקה.",(בעניינו של הנאשם 1)
71,SH-21-10-19908-33,"במילים אחרות, היקף התפוסים והזיקה ההדוקה ביניהם, מצביעים על חומרת ביצוע עבירת החזקת נשק בעוצמה גבוהה, אפילו אם החזקה של האקדח עצמו הייתה רגעית ולמשך שעות ספורות.",(בעניינו של הנאשם 1)
72,SH-21-10-19908-33,"מכאן גם, בעיניי, רמת החומרה של נסיבות ביצוע העבירה על-ידי הנאשם שלפניי, עולה על רמת החומרה של נסיבות ביצוע העבירה על-ידי הנאשם הנוסף.",(בעניינו של הנאשם 1)
73,SH-21-10-19908-33,"צֶבֶר העבירות ומהות התפוסים, מעמיד את מעשי הנאשם ברמת חומרה גבוהה.",(בעניינו של הנאשם 1)
74,SH-21-10-19908-33,"מאחר ומדובר באירוע אחד שכולל שני מעשים, ייקבע מתחם ענישה אחד שמשקף את שתי העבירות בהן הורשע הנאשם.",(בעניינו של הנאשם 1)
75,SH-21-10-19908-33,"מהפסיקה להלן לעניין עבירת הנשק, מנעד הענישה הוא רחב כאמור אך מתחיל מתקופות מאסר ממושכות ועד שלוש שנים.",(בעניינו של הנאשם 1)
76,SH-21-10-19908-33,"אפנה לפסיקה הבאה, זאת גם לצד פסקי הדין המוזכרים לעיל בגזר הדין (לפי סדר ערכאה ומועד פרסום):",(בעניינו של הנאשם 1)
77,SH-21-10-19908-33,"בכל אופן, לענייננו, מטעמי המאשימה כפי שפירטה בדיון וביניהם עיקרון אחידות הענישה, המתחם שהציגה לפניי (24-12 חודשי מאסר), אמנם הוא מתחם ענישה מקל במידה מסוימת בקצהו העליון, אך כמכלול - הוא הולם בנסיבות העניין.",(בעניינו של הנאשם 1)
78,SH-21-10-19908-33,נסיבות שאינן קשורות בביצוע העבירות,(בעניינו של הנאשם 1)
79,SH-21-10-19908-33,"הנאשם הוא בחור צעיר יחסית (בן 29) וזו ""ההסתבכות"" היחידה שלו עם הדין הפלילי.",(בעניינו של הנאשם 1)
80,SH-21-10-19908-33,"עוד בטרם הושלמה פרשת התביעה שכבר החלה, הוא הביע חרטה מלאה על מעשיו ונטל אחריות למיוחס לו, על החיסכון בזמנו של בית המשפט ובזמנם של הצדדים והעדים.",(בעניינו של הנאשם 1)
81,SH-21-10-19908-33,ההגנה תיארה את נסיבות חייו הקשות של הנאשם בשכונת מגוריו והקלוּת שבה ניתן לפַתות בחורים צעירים ולשאוב אותם לעולם העברייני.,(בעניינו של הנאשם 1)
82,SH-21-10-19908-33,הנאשם תיאר גם את פטירת אחיו בטרם עת במהלך מעצרו (של הנאשם) והעובדה לפיה לא אפשרו לו להשתתף בלוויה וכן מסר כי השתבשה תוכנית החתונה שלו עקב המעצר ולכן טרם התחתן.,(בעניינו של הנאשם 1)
83,SH-21-10-19908-33,עוד תיאר הנאשם את מצבה הכלכלי הקשה של משפחתו והעובדה לפיה הוא מסייע לאביו החולה ואחותו בפרנסת משפחתה.,(בעניינו של הנאשם 1)
84,SH-21-10-19908-33,הנאשם עותר מבית המשפט לגזור את דינו במידת הרחמים.,(בעניינו של הנאשם 1)
85,SH-21-10-19908-33,"אכן, התרשמתי במידה רבה מכּנות דברי הנאשם, עוד התרשמתי מדברי מעבידו וארוסתו אשר דאגו להיות נוכחים בדיונים האחרונים הגם שלא מופרך, כי במעמד זה ובנסיבות כאלו, מעשיו של נאשם לעתים קרובות מרחיקים ממנו את הסובבים אותו, הן בני משפחתו שבמעגל הפנימי ומקל וחומר, אלה המצויים במעגלים רחבים יותר.",(בעניינו של הנאשם 1)
86,SH-21-10-19908-33,עיינתי גם בתסקיר המעצר משנת 2021 ונתתי את דעתי למשך תקופת שהותו במעצר במסגרת הליך זה.,(בעניינו של הנאשם 1)
87,SH-21-10-19908-33,"לאחר כל זאת, סביר בעיניי להעמיד את עונשו של הנאשם ברף התחתון של המתחם שנקבע לעיל.",(בעניינו של הנאשם 1)
88,SH-21-10-19908-33,"לאור האמור, משית על הנאשם 1 את העונשים הבאים:",(בעניינו של הנאשם 1)
89,SH-21-10-19908-33,"עשרים וחמישה חודשי מאסר בפועל, לריצוי ממש, החל מיום מעצרו בתיק זה 14.9.2021 (הכל לפי נתוני שירות בתי הסוהר).",(בעניינו של הנאשם 1)
90,SH-21-10-19908-33,"שנים-עשר חודשי מאסר, שירוצו ככל שהנאשם יעבור עבירת נשק או סמים, לרבות העבירות בהן הורשע, תוך שלוש שנים מיום סיום ריצוי עונש המאסר בפועל.",(בעניינו של הנאשם 1)
91,SH-21-10-19908-33,"הנאשם יישא בקנס בסך 3,000 ₪ אשר ישולם ב-5 תשלומים חודשיים עוקבים החל מיום 7.9.2022, או 30 יום מאסר תמורתו (מצטבר לעונש שבסעיף (א) לעיל).",(בעניינו של הנאשם 1)
92,SH-21-10-19908-33,"על הנאשם לשלם את חוב הקנס לחשבון המרכז לגביית קנסות, אגרות והוצאות ברשות האכיפה והגבייה באחת מהדרכים הבאות: בכרטיס אשראי - באתר המקוון של רשות האכיפה והגבייה www.eca.gov.il  (ניתן לשלם בפריסה של עד 18 תשלומים בהסדר קרדיט); מוקד שירות טלפוני בשרות עצמי (מרכז גבייה) - בטלפון 35592* או בטלפון 073-2055000; במזומן בכל סניף של בנק הדואר.",(בעניינו של הנאשם 1)
93,SH-21-10-19908-33,לעניין המוצגים - ניתן בזאת צו השמדה למימוש לפי שיקול דעת הקצין הממונה.,(בעניינו של הנאשם 1)
94,SH-21-10-19908-33,54678313זכות ערעור לבית המשפט המחוזי בירושלים תוך 45 יום.,(בעניינו של הנאשם 1)
95,SH-21-10-19908-33,"ניתן היום,  י' אב תשפ""ב, 07 אוגוסט 2022, בהעדר הצדדים.",(בעניינו של הנאשם 1)
