,verdict,text,part
0,ME-22-05-32410-317,"ב""כ המאשימה, עו""ד הדס עמר",הנאשם:
1,ME-22-05-32410-317,"הנאשם ובאת-כוחו, עו""ד שני מורן",הנאשם:
2,ME-22-05-32410-317,"חוק העונשין, תשל""ז-1977: סע'  144(א), 144 (ז), 340 א' (ב)(1)",הנאשם:
3,ME-22-05-32410-317,"בטרם שמיעת הראיות, הגיעו הצדדים להסדר טיעון במסגרתו כתב האישום המקורי שהוגש נגד הנאשם תוקן והנאשם הודה בעובדות כתב האישום המתוקן.",גזר דין
4,ME-22-05-32410-317,"על פי עובדות כתב האישום המתוקן, בתאריך 23.04.22 בשעת לילה, הנאשם עמד על מדרכה בסמוך לשער ביתו בשדרות.",גזר דין
5,ME-22-05-32410-317,"תוך כדי כך, עבר במקום רכב שאחד מיושביו ירה בנשק לעבר הנאשם, ובתגובה לכך הנאשם ירה מנשק שהחזיק שלא כדין, שסוגו איננו ידוע למאשימה.",גזר דין
6,ME-22-05-32410-317,"על יסוד הודאת הנאשם בעובדות כאמור, הוא הורשע בעבירות של החזקת נשק, לפי סעיף 144(א) בחוק העונשין התשל""ז-1977 (להלן: ""חוק העונשין""); וירי מנשק חם, לפי סעיף 340 א' (ב)(1) בחוק העונשין.",גזר דין
7,ME-22-05-32410-317,"במסגרת הסדר הטיעון, הצדדים המליצו לבית המשפט להטיל על הנאשם 22 חודשי מאסר בפועל, מאסר על תנאי וקנס בסך 3,000 ₪.",גזר דין
8,ME-22-05-32410-317,"התביעה טענה, כי נסיבות האירוע מיוחדות.",גזר דין
9,ME-22-05-32410-317,"שכן, בעבר נעשו מספר ניסיונות לפגוע בנאשם, בין היתר בהנחת רימון ובירי לעבר ביתו, ועל רקעם המשטרה הציבה מצלמת אבטחה בקרבת בית הנאשם.",גזר דין
10,ME-22-05-32410-317,וגם במקרה זה האירוע התחיל בכך שאחרים הגיעו לקרבת ביתו של הנאשם וירו לעברו מתוך רכב.,גזר דין
11,ME-22-05-32410-317,"עוד טענה, שאין אינדיקציה לכך שנגרמה פגיעה כלשהי מהירי של הנאשם, וטענה, שהגם שלא עומדת לנאשם טענת הגנה עצמית או הגנת בית מגורים, הרי שנסיבות האירוע מצדיקות הקלה מסוימת בעונשו של הנאשם.",גזר דין
12,ME-22-05-32410-317,והעונש המוצע בהסדר משקלל נכונה את הנתונים.,גזר דין
13,ME-22-05-32410-317,"ב""כ הנאשם טענה, שהנאשם איננו יודע למה ירו לעברו, הן באירוע הנוכחי והן באירועים קודמים.",גזר דין
14,ME-22-05-32410-317,"וטענה, שהמשטרה לא עושה די כדי לרדת לעומקם של הדברים ושבמקרה זה מי שירה על הנאשם לא נתפס וממילא לא הובא לדין.",גזר דין
15,ME-22-05-32410-317,"הוסיפה, שהנאשם בן 29, רווק.",גזר דין
16,ME-22-05-32410-317,נמצא בזוגיות.,גזר דין
17,ME-22-05-32410-317,התיק הקודם האחרון שנפתח לו הוא משנת 2016 ומאז לא נפתחו נגדו תיקים חדשים.,גזר דין
18,ME-22-05-32410-317,ציינה שהנאשם עבד בעבודות מזדמנות ולאחרונה אינו עובד ומתקיים מקצבה של הביטוח הלאומי.,גזר דין
19,ME-22-05-32410-317,"הוסיפה, שהנאשם הוא מוסלמי החי בעיר יהודית והדבר כרוך בקשיים שונים.",גזר דין
20,ME-22-05-32410-317,וביקשה לכבד את הסדר הטיעון.,גזר דין
21,ME-22-05-32410-317,הנאשם הביע צער על מעשהו.,גזר דין
22,ME-22-05-32410-317,סיפר כי עבד תקופה ארוכה בקיבוץ זיקים.,גזר דין
23,ME-22-05-32410-317,"טען ששכנו מסוכסך עם אחרים ואלה חשבו שהנאשם עומד לצד שכנו, ולכן מנסים לפגוע גם בו.",גזר דין
24,ME-22-05-32410-317,"הנאשם החזיק בנשק שלא כדין, וירה ממנו באזור מגורים בטבורה של עיר.",גזר דין
25,ME-22-05-32410-317,"הסכנה הטמונה בעצם החזקת נשק חם שלא כדין ובמיוחד בהפעלתו בסביבת מגורים, ברורה מאליה.",גזר דין
26,ME-22-05-32410-317,"למרבה הצער, כבר אירע לא אחת שעובר אורח תמים ואפילו מי שהיה ספון בביתו, נפגעו מירי שלא היתה להם כל נגיעה אליו ושילמו מחיר כבד.",גזר דין
27,ME-22-05-32410-317,"בשנים האחרונות, אירועי ירי במרחב הציבורי הפכו לחזון נפרץ.",גזר דין
28,ME-22-05-32410-317,"מעבר לפגיעה הקונקרטית בקרבן המעשה, לתופעה זו ישנן השלכות חמורות בתחומים שונים ובין היתר היא פוגעת בביטחון האישי והציבורי ויוצרת תחושה של הפקרות ופגיעות וחוסר מוגנות, ויש להתייחס אליה במלוא הרצינות והחומרה.",גזר דין
29,ME-22-05-32410-317,"מדיניות הענישה בעבירות נשק התמקדה מאז ומתמיד בשיקולי הגמול וההרתעה, ובשנים האחרונות, נוכח ריבוי העבירות בתחום זה ופגיעתן הרחבה והקשה, מגמה זו התחזקה ביתר שאת והעונשים המוטלים בעבירות אלה מאופיינים בחומרה מובהקת.",גזר דין
30,ME-22-05-32410-317,"לכך יש להוסיף את הוראת סעיף 144 (ז) בחוק העונשין, שנכנסה לתוקף בחודש דצמבר 2021, הקובעת לעבירות נשק מסוימות, כולל עבירת החזקה, עונש מזערי של רבע מהעונש המרבי.",גזר דין
31,ME-22-05-32410-317,"מעשי הנאשם כשלעצמם, מצדיקים תגובה עונשית משמעותית.",גזר דין
32,ME-22-05-32410-317,"ועברו הפלילי של הנאשם - הכולל גם שתי הרשעות בעבירות נשק, האחת על רקע אירוע משנת 2016 במסגרתו הנאשם יצא לפגוש עבריינים מסוימים כשהוא מזוין באקדח, ובמהלך האירוע הוא עצמו נורה ברגליו.",גזר דין
33,ME-22-05-32410-317,"והשנייה בגין אירוע מחודש יולי 2012, במסגרתו נמצאו בחזקת הנאשם רימון יד הלם מתוצרת צבאית ומטען חבלה מאולתר שבכוחו לגרום למוות בעת התפוצצותו, עליו הנאשם נידון ל- 18 חודשי מאסר בפועל – תומך בענישה כזו.",גזר דין
34,ME-22-05-32410-317,"עם זאת, כעולה מטיעוני התביעה לעונש, נסיבות האירוע כאן מיוחדות וחריגות.",גזר דין
35,ME-22-05-32410-317,"מסתבר, שהנאשם היה מושא למספר ניסיונות פגיעה מצד אחרים, שכללו ירי בגופו ועל ביתו והנחת רימון שנועד לפגוע בו.",גזר דין
36,ME-22-05-32410-317,"אין המדובר אפוא בטענות העולות מפי הנאשם בלבד, אלא בעובדות מוכחות, הידועות למשטרה, שעל רקען היא מצאה לנכון להתקין מצלמת אבטחה בסביבת ביתו של הנאשם.",גזר דין
37,ME-22-05-32410-317,"וגם האירוע עליו הנאשם נותן את הדין, התחיל בכך שאחרים ירו לעברו מתוך רכב נוסע כשהוא היה על מדרכה בסמוך לביתו, שבעקבותיו הנאשם הגיב כפי שהגיב.",גזר דין
38,ME-22-05-32410-317,"ברגיל, באירועים על רקע יריבויות עברייניות, שבמסגרתן צד מסוים מבצע עבירת נשק, אין לתת משקל משמעותי לתרומת הצד האחר לסיטואציה שבמסגרתה נעשה השימוש בנשק.",גזר דין
39,ME-22-05-32410-317,"כל עוד החזקת הנשק איננה כדין והשימוש בו איננו חוסה תחת הגנה, אין מקום להיכנס לחשבונות הקיימים בין העבריינים, שמטבע הדברים אינם נחשפים במלואם לפני בית המשפט ולא אחת קשורים לאירועים קודמים ולמעשים נוספים של הצדדים המעורבים, כך שהאירוע המתברר בבית המשפט איננו מציג את מלוא התמונה העובדתית הנוגעת לענין.",גזר דין
40,ME-22-05-32410-317,"כאן, בשונה מהרגיל, נראה שהתביעה מקבלת עקרונית את הטענה בדבר מצבו המורכב המתמשך של הנאשם.",גזר דין
41,ME-22-05-32410-317,נתון זה רלוונטי לקביעת עונשו של הנאשם והוא מהווה טעם סביר להסכמת התביעה להסדר הטיעון.,גזר דין
42,ME-22-05-32410-317,"בהתחשב בכל האמור, אני דן את הנאשם לעונשים הבאים:",גזר דין
43,ME-22-05-32410-317,"22 חודשי מאסר בפועל, בניכוי ימי מעצרו.",גזר דין
44,ME-22-05-32410-317,"12 חודשי מאסר על תנאי למשך 3 שנים מיום שחרורו מהמאסר, שלא יעבור עבירת נשק שהיא פשע.",גזר דין
45,ME-22-05-32410-317,"קנס בסך 3,000 ₪ או 10 ימי מאסר תחתיו.",גזר דין
46,ME-22-05-32410-317,הקנס ישולם בתוך 30  יום מהיום.,גזר דין
47,ME-22-05-32410-317,זכות ערעור תוך 45 יום.,גזר דין
48,ME-22-05-32410-317,"5129371ניתנה והודעה היום ל' תשרי תשפ""ג, 25/10/2022 במעמד הנוכחים.",גזר דין
