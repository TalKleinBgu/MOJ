,verdict,text,part
0,SH-20-11-18957-855,"ע""י ב""כ עו""ד מפרקליטות מחוז י-ם (פלילי)",מדינת ישראל 
3,SH-20-11-18957-855,"ע""י ב""כ עו""ד יהודה שושן",מוחמד ג'וליס  
6,SH-20-11-18957-855,"חוק העונשין, תשל""ז-1977: סע'  25, 40ב, 40ג(א), 40ג(ב), 144(א), 287(א), 441",מוחמד ג'וליס  
7,SH-20-11-18957-855,"ביום 26.12.2021 הורשע הנאשם במסגרת הסדר טיעון ועל-יסוד הודאתו, בביצוע עבירת החזקת נשק, עבירה לפי סעיף 144(א) רישא בחוק העונשין, התשל""ז-1977 (להלן: ""חוק העונשין"") עם סעיף 25 בחוק המוזכר.",גזר דין
8,SH-20-11-18957-855,"לפי האישום המתוקן שהוגש במסגרת ההסדר, ממועד שאינו ידוע במדויק למאשימה ועד יום 1.11.2020, החזיק הנאשם יחד עם אחר שזהותו אינה ידועה לה במדויק, בשטח ביתו ובחצריו בשכונת אל-זעים, במקום לא ידוע, אקדח מסוג FN שבכוחו להמית אדם (להלן: ""האקדח"" או ""הנשק""), זאת ללא מחסנית או תחמושת.",גזר דין
9,SH-20-11-18957-855,"ביום 1.11.2020 או סמוך לכך, בעת שהגיעו שוטרים לבצע חיפוש בביתו של הנאשם, הוא זרק את האקדח וזאת בשל החשש שיאתרו אותו בחזקתו.",גזר דין
10,SH-20-11-18957-855,בחיפוש שנערך זה נמצא בחצר ביתו.,גזר דין
11,SH-20-11-18957-855,"במעשיו אלה, כך לדעת המאשימה, החזיק הנאשם בצוותא חדא בנשק ללא רשות בדין להחזיקו.",גזר דין
12,SH-20-11-18957-855,הצדדים הסכימו כי יטענו לעונש באופן חופשי.,גזר דין
13,SH-20-11-18957-855,"במעמד הרשעתו, ביקשו הצדדים תסקיר של שירות המבחן ולבקשת ההגנה – תוך שהובהר כי אין בכך כדי ליצור כל ציפייה – הוריתי על זימון חוות דעת של הממונה על עבודות השירות בשירות בתי הסוהר.",גזר דין
14,SH-20-11-18957-855,חוות דעת התקבלה ביום 27.6.2022 ותסקיר התקבל ביום 30.8.2022.,גזר דין
15,SH-20-11-18957-855,הצדדים טענו לעונש ביום 5.1.2023.,גזר דין
16,SH-20-11-18957-855,חוות הדעת והתסקיר,גזר דין
17,SH-20-11-18957-855,"לפי חוות הדעת של הממונה, הנאשם נמצא מתאים לעבודות שירות.",גזר דין
18,SH-20-11-18957-855,"אשר לתסקיר, כעולה ממנו (בתמצית ותוך שמירה על צנעת הפרט), הנאשם בן 36, נשוי, אב לילדים ועובד במקום קבוע.",גזר דין
19,SH-20-11-18957-855,משפחתו מנהלת אורח חיים נורמטיבי.,גזר דין
20,SH-20-11-18957-855,הוא השלים לימודים תיכונים וכעת משלים לימודים להכשרה מקצועית.,גזר דין
21,SH-20-11-18957-855,"עד ביצוע העבירה מושא האישום, לא היה לו עבר פלילי.",גזר דין
22,SH-20-11-18957-855,"לאחר שהוגש נגדו כתב האישום והושתו עליו תנאים מגבילים, הוא נמצא מפר תנאים אלה ואף הורשע בהתחזות לאחר.",גזר דין
23,SH-20-11-18957-855,"לפי התרשמות שירות המבחן, הנאשם נוטל אחריות על מעשהו והוא בעל גורמי תמיכה משפחתיים משמעותיים ומיטיבים ולכן הומלץ בשעתו על שחרורו למעצר בית.",גזר דין
24,SH-20-11-18957-855,"ביחס לנסיבות העבירה, לדבריו, יום לפני החיפוש והתפיסה, גורם עברייני שלא הכיר קודם לכן, היה בקשר עמו וביקש להטמין את האקדח בחצר ביתו.",גזר דין
25,SH-20-11-18957-855,"הנאשם, ""בחוסר שיקול דעת תקין"", פעל לפי הדרישה.",גזר דין
26,SH-20-11-18957-855,"הוא מכיר בטעותו, מצר עליה וחש חרטה עמוקה גם לנוכח סלידת משפחתו הנורמטיבית מהתנהגותו.",גזר דין
27,SH-20-11-18957-855,הוא הפיק לקחים בצורה משמעותית והדבר בא לידי ביטוי בשינוי תפיסתי אצלו.,גזר דין
28,SH-20-11-18957-855,"אשר להערכת המסוכנות וגורמי הסיכוי לשיקום, מחד גיסא, שירות המבחן התרשם מנטילת אחריות מצד הנאשם, מסלידת המשפחה מהמעשה, מאורח החיים הנורמטיבי עד מועד ביצוע העבירה, מהשאיפות של הנאשם להתקדם בחיים ובמשפחה, מעובדת ההליך הפלילי כמרתיע אותו.",גזר דין
29,SH-20-11-18957-855,כל אלה מהווים גורמי סיכוי לשיקום.,גזר דין
30,SH-20-11-18957-855,"מאידך גיסא, ולעניין גורמי הסיכון להישנות אירוע עברייני בעתיד, שירות המבחן התרשם כי על רקע עברו המשפחתי, קיים קושי אצל הנאשם בהפעלת שיקול דעת ובאי-הבנת השלכות מעשיו לפני ביצוען.",גזר דין
31,SH-20-11-18957-855,"בנוסף, נראה כי התמונה העובדתית ביחס לנסיבות ביצוע העבירה אינה ברורה די-הצורך, זאת לצד ההרשעה הנוספת תוך שהוא נתון בתנאים מגבילים.",גזר דין
32,SH-20-11-18957-855,התסקיר ממליץ להימנע מענישה בדמות מאסר בפועל שיש בה לחשוף את הנאשם לחברה עבריינית או להביא להתדרדרות תפקודית אצלו.,גזר דין
33,SH-20-11-18957-855,הוא ממליץ על עבודות שירות לתקופה ממושכת.,גזר דין
34,SH-20-11-18957-855,תמצית טענות הצדדים לעונש,גזר דין
35,SH-20-11-18957-855,"המאשימה טוענת, בין השאר ובעיקר, כי הנאשם הורשע בביצוע עבירה של אחזקת נשק בצוותא חדא.",גזר דין
36,SH-20-11-18957-855,במעשהו זה הוא פגע בשלום הציבור.,גזר דין
37,SH-20-11-18957-855,"גלגול כלי נשק ברחוב יוצרת סיכון לפגיעה בחיי אדם, לעבירות פליליות ולטרור.",גזר דין
38,SH-20-11-18957-855,"אמנם התיקון האחרון בחקיקה בעבירות נשק אינו חל בעניינו של הנאשם, אך הוא מבטא את עמדת המחוקק והצורך בהחמרת הענישה.",גזר דין
39,SH-20-11-18957-855,הנאשם נעדר עבר פלילי קודם למועד האירוע.,גזר דין
40,SH-20-11-18957-855,"הוא הודה וחסך זמן שיפוטי, אך מנגד, במהלך הליך זה הוא הסתבך בפלילים כאשר הפר תנאי מעצר והתחזה לאדם אחר.",גזר דין
41,SH-20-11-18957-855,"המאשימה סבורה שיש להעמיד את מתחם הענישה על 18 חודשי מאסר בפועל ברף הנמוך ועד 36 חודשי מאסר בפועל ברף הגבוה, לצד ענישה נלווית.",גזר דין
42,SH-20-11-18957-855,"היא עותרת להשית על הנאשם 18 חודשי מאסר בפועל, מאסר מותנה וקנס.",גזר דין
43,SH-20-11-18957-855,"במסגרת טיעוניה, הגישה המאשימה את כתב האישום הנוסף שהוגש נגד הנאשם ופרוטוקול הרשעתו (מא/1).",גזר דין
44,SH-20-11-18957-855,"הנאשם – באמצעות בא-כוחו עו""ד י' שושן – טוען מנגד, בין השאר ובעיקר, כי הוא הורשע בעבירה של החזקת נשק ללא מחסנית וללא תחמושת.",גזר דין
45,SH-20-11-18957-855,כבר בחקירתו במשטרה הוא מסר כי אדם אחר הביא לו את האקדח יום קודם לאירוע.,גזר דין
46,SH-20-11-18957-855,הנאשם החזיק את האקדח בביתו בארון גבוה מעל מקרר רחוק מהישג ידם של בני המשפחה.,גזר דין
47,SH-20-11-18957-855,"הנאשם בן 36, נשוי ואב לילדים קטנים.",גזר דין
48,SH-20-11-18957-855,הוא עובד במשך שנים בתחום הרכב ומגיע ממשפחה נורמטיבית.,גזר דין
49,SH-20-11-18957-855,ההפרה היחידה שביצע היא יציאה לטיפול רפואי כאשר היה עם איזוק אלקטרוני.,גזר דין
50,SH-20-11-18957-855,למעט אירוע נקודתי זה לא נפתחו נגדו תיקים נוספים.,גזר דין
51,SH-20-11-18957-855,הנאשם לקח אחריות על מעשיו.,גזר דין
52,SH-20-11-18957-855,הוא היה עצור מיום 1.11.2020 עד יום 6.12.2020 (חודש ושבוע).,גזר דין
53,SH-20-11-18957-855,לאחר מכן הוא שוחרר באיזוק אלקטרוני עד יום 26.4.2021.,גזר דין
54,SH-20-11-18957-855,"מאז, הותר לו לצאת לעבודה בשעות היום.",גזר דין
55,SH-20-11-18957-855,"בהמשך, התנאים המגבילים צומצמו למעצר בית בלבד.",גזר דין
56,SH-20-11-18957-855,כך שהוא היה תחת תנאים מגבילים למעלה משנתיים.,גזר דין
57,SH-20-11-18957-855,"הנאשם, בהתבסס על פסיקה רבה שהציג בא-כוחו, גורס שהעונש ההולם בנסיבות העניין הוא שישה חודשים שירוצו בעבודות שירות בניכוי ימי מעצרו.",גזר דין
58,SH-20-11-18957-855,ההגנה הגישה בטיעוניה לעונש טבלה מסכמת של פסיקה בעבירות נשק ( נ/1).,גזר דין
59,SH-20-11-18957-855,גם הנאשם עצמו דיבר בדיון לפניי.,גזר דין
60,SH-20-11-18957-855,"לדבריו, הוא טעה בהפעלת שיקול הדעת ולמד רבות מטעותו.",גזר דין
61,SH-20-11-18957-855,מזה שנים רבות הוא עובד אצל אותו מעביד ולומד כיום במסגרת הכשרה מקצועית לעבודתו.,גזר דין
62,SH-20-11-18957-855,מאז החקירה הוא נתון תחת תנאים מגבילים.,גזר דין
63,SH-20-11-18957-855,"ביחס להרשעה הנוספת, הוא יצא אז בזמן מעצר הבית זאת מסיבה רפואית שקשורה לכליה שלו ויש לו מסמכים שמעידים על כך.",גזר דין
64,SH-20-11-18957-855,"בכל אופן, הוא מצר על התנהלותו, נוטל אחריות – וכאמור, למד ממנה.",גזר דין
65,SH-20-11-18957-855,"לפי סעיף 40ב בחוק העונשין, העיקרון המנחה בענישה הוא קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל.",גזר דין
66,SH-20-11-18957-855,"נסיבות ביצוע העבירה: הנאשם, כאמור, הודה כי החזיק אקדח במקום מגוריו.",גזר דין
67,SH-20-11-18957-855,הנאשם אינו בעל רישיון להחזיק נשק.,גזר דין
68,SH-20-11-18957-855,"אם כן, מעשה זה כשלעצמו הוא חמור.",גזר דין
69,SH-20-11-18957-855,"ברי לכל בר דעת שנשק הוא כלי שבכוחו להמית, ואין צורך להרחיב תיאור ביחס לרמת המסוכנות שנשקפת ממעשה כזה.",גזר דין
70,SH-20-11-18957-855,"העובדה לפיה לא הייתה כל תחמושת או מחסנית לצדו, אמנם יש בה להקל במעט בחומרת הנסיבות (שכן פוטנציאל השימוש המיידי בכלי זה לא היה מצוי באותה רמה לוּ היה המצב הפוך), אך החומרה עודנה מצויה ברף גבוה שכן אין זה בלתי מופרך שבסופו של יום המחסנית הייתה מגיעה לנשק או שמא הוא היה מגיע אליה.",גזר דין
71,SH-20-11-18957-855,"מטרידים כאן דברי הנאשם לפני שירות המבחן לפיהם הוא פעל כפי שפעל, ערב החיפוש והתפיסה, זאת לבקשת גורם עברייני כאשר אין ביניהם היכרות טובה או בכלל.",גזר דין
72,SH-20-11-18957-855,"אף במקרה הפחות חמור (בלשון המעטה) לבחינת התנהגות הנאשם, מדובר בהפעלת שיקול דעת בצורה לקויה מאוד.",גזר דין
73,SH-20-11-18957-855,"מכל מקום, הנאשם היה ער היטב לחומרת הדברים וראיה לכך, בעת החיפוש על-ידי השוטרים, הוא זרק את האקדח בשל החשש שמא יאתרו אותו בחזקתו.",גזר דין
74,SH-20-11-18957-855,"אם כן, הקלות שבה הגיע הנשק לידיו והניסיון (הכושל) שלו להרחיקו ממנו בזמן החיפוש – די באלה כדי ללמדנו על חומרתן של נסיבות הביצוע, אף שלצד הנשק לא הייתה תחמושת.",גזר דין
75,SH-20-11-18957-855,"לאחר שנתתי את דעתי לכל האמור לעיל, קובע בזאת כי מתחם הענישה ההולמת ביחס לעבירה מושא האישום נע בין 12 חודשי מאסר בפועל עד 30 חודשי מאסר בפועל.",גזר דין
76,SH-20-11-18957-855,נסיבות שאינן קשורות בביצוע העבירה: הנאשם בן 36.,גזר דין
77,SH-20-11-18957-855,"נשוי, אב משפחה ועובד לפרנסתו.",גזר דין
78,SH-20-11-18957-855,"לדבריו, כיום הוא לומד להרחבת ההכשרה המקצועית שלו.",גזר דין
79,SH-20-11-18957-855,"הוא נטל אחריות מלאה על מעשהו והביע חרטה מלאה, כל זאת תוך חיסכון בזמנם של העדים, של הצדדים ושל בית המשפט.",גזר דין
80,SH-20-11-18957-855,"הנאשם אף הצביע על כך כי במסגרת הפקת הלקחים לאחר המעשה, הוא סייע לחקירת אירוע פלילי אחר.",גזר דין
81,SH-20-11-18957-855,"עוד ניתנה הדעת לכך שעד האירוע מושא האישום, הנאשם היה נעדר עבר פלילי.",גזר דין
82,SH-20-11-18957-855,נתתי את דעתי למשך התקופה שבה הנאשם היה שרוי במעצר ולאחר מכן בתנאים מגבילים ועד היום.,גזר דין
83,SH-20-11-18957-855,כל אלה שיקולים לקולת העונש.,גזר דין
84,SH-20-11-18957-855,"מן העבר האחר, לחומרת העונש, הסתבר כי בעודו נתון תחת תנאים מגבילים במסגרת הליך זה, הפר הנאשם את תנאי מעצר הבית ביום 20.5.2021 עת יצא ללא היתר, ולא רק.",גזר דין
85,SH-20-11-18957-855,"עת נעצר רכבו לבדיקה במחסום, הוא התחזה כאדם אחר כדי להונות את השוטרת הבודקת.",גזר דין
86,SH-20-11-18957-855,הוא הציג את רישיון הנהיגה של אחיו וטען לפניה שהוא אחיו.,גזר דין
87,SH-20-11-18957-855,"רק לאחר שהורתה על מעצרו וכי הבין שהשוטרים אינם מאמינים לו, טען הנאשם כי ""הלך לבית חולים שאינו יודע את שמו"" (סעיף 6 בכתב האישום בתיק 23005-09-21 – מוצג מא/1).",גזר דין
88,SH-20-11-18957-855,"הנאשם הורשע ביום 7.6.2022 על-יסוד הודאתו בהפרת הוראה חוקית, עבירה לפי סעיף 287(א) בחוק העונשין, וכן בהתחזות כאדם אחר במטרה להונות, עבירה לפי סעיף 441 רישא בחוק עונשין.",גזר דין
89,SH-20-11-18957-855,לא הוצג לפניי כי נגזר דינו בהליך האחר.,גזר דין
90,SH-20-11-18957-855,"כמובן ולמען הסר כל ספק, אין מענישים את הנאשם בהליך זה בגין ההליך האחר.",גזר דין
91,SH-20-11-18957-855,"לצד זאת, לנוכח התנהגותו שעולה מהאישום שבו הודה וזאת רק חצי שנה לאחר תפיסת האקדח בחזקתו וכחודש בלבד לאחר קביעת התנאים המגבילים, בנסיבות אלו, קשה להלום – זאת, בלשון המעטה – את טענתו לפניי וגם בשירות המבחן לפיה הוא למד לקח מ""הטעות"" שלו בגינה הורשע בהליך זה.",גזר דין
92,SH-20-11-18957-855,נראה שהנאשם טרם הפנים בצורה אמתית ומלאה את הפסוּל במעשיו.,גזר דין
93,SH-20-11-18957-855,במה הדברים אמורים.,גזר דין
94,SH-20-11-18957-855,"גם אם נניח כי גם במקרה המאוחר הוא טעה בהפעלת שיקול דעת עת הפר את תנאי מעצרו (מכל מקום לא הוצגו לפניי מסמכים רפואיים), הרי באופן דומה למקרה שלפניי שבו הוא ניסה להרחיק את עצמו מהמעשה הפסול (החזקת אקדח) בכך שהוא זרק אותו בעת החיפוש, גם במקרה המאוחר הוא ניסה להרחיק את עצמו מהמעשה הפסול (הפרת הוראה חוקית) בכך שהתחזה לאחר.",גזר דין
95,SH-20-11-18957-855,"בשקלול של כל האמור, סביר בעיניי להעמיד את עונשו של הנאשם בתוך השליש התחתון כי אם ברף הנמוך.",גזר דין
96,SH-20-11-18957-855,"לאור האמור, משית על הנאשם את העונשים הבאים:",גזר דין
97,SH-20-11-18957-855,"שלושה-עשר חודשי מאסר בפועל, לריצוי ממש.",גזר דין
98,SH-20-11-18957-855,"מתקופה זו ינוכו ימי מעצרו של הנאשם במסגרת הליך זה, מיום 1.11.2020 ועד יום 6.12.2020 (הכל לפי נתוני שירות בתי הסוהר).",גזר דין
99,SH-20-11-18957-855,תחילת ריצוי העונש 4.4.2023.,גזר דין
100,SH-20-11-18957-855,"שישה חודשי מאסר, שירוצו ככל שהנאשם יעבור עבירת נשק, לרבות העבירה בה הורשע, תוך שלוש שנים מיום סיום ריצוי עונש המאסר בפועל.",גזר דין
101,SH-20-11-18957-855,"הנאשם יישא בקנס בסך 2,500 ₪ אשר ישולם בחמישה תשלומים חודשיים שווים ועוקבים החל מיום 12.3.2023, ובכל יום ה-12 בחודש העוקב.",גזר דין
102,SH-20-11-18957-855,הנאשם מופנה לאתר האינטרנט של המרכז לגביית קנסות לביצוע תשלום הקנס ואפשרויות התשלום מוסברות שם.,גזר דין
103,SH-20-11-18957-855,הנאשם יתייצב לריצוי עונשו ביום 4.4.2023 בשעה 10:00.,גזר דין
104,SH-20-11-18957-855,"הנאשם יתאם את כניסתו למאסר עם ענף אבחון ומיון של שירות בתי הסוהר: פקס 08-9193314, דואר אלקטרוני MaasarN@ips.gov.il, טלפון: 074-7831077 או 074-7831078.",גזר דין
105,SH-20-11-18957-855,"ככל שלא יקבל הנאשם הנחיה אחרת, עליו להתייצב במועד המוזכר במתקן המעצר בכלא ניצן ברמלה עם תעודה מזהה והעתק של גזר הדין.",גזר דין
106,SH-20-11-18957-855,"ניתן בזאת צו חילוט או השמדה של הנשק שנתפס במסגרת החקירה מושא הליך זה, זאת לפי שיקול דעת של הקצין המוסמך לכך לפי דין.",גזר דין
107,SH-20-11-18957-855,זכות ערעור לבית המשפט המחוזי בירושלים תוך 45 יום.,גזר דין
108,SH-20-11-18957-855,"5129371המזכירות – להודיע לשב""ס ולשירות המבחן בהתאם.",גזר דין
109,SH-20-11-18957-855,"ניתן היום,  כ""א שבט תשפ""ג, 12 פברואר 2023, בהעדר הצדדים.",גזר דין
110,SH-20-11-18957-855,"בעניין עריכה ושינויים במסמכי פסיקה, חקיקה ועוד באתר נבו – הקש כאן",גזר דין
