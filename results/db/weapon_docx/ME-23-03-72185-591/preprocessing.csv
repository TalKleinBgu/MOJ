,verdict,text,part
0,ME-23-03-72185-591,"תפ""ח 72185-03-23 מדינת ישראל נ' גריפאת(עציר) ואח'",בית המשפט המחוזי בחיפה
1,ME-23-03-72185-591,"חוק העונשין, תשל""ז-1977: סע'  29, 31, 144(א), 144(ב), 191, 329(א)(2)",הנאשמים 
2,ME-23-03-72185-591,הנאשמים הורשעו על פי הודאתם בביצוע העבירות שיוחסו להם בכתב האישום כפי שתוקן בגדרי הסדר טיעון.,פתח דבר
3,ME-23-03-72185-591,"הסדר הטיעון לא כלל הסכמה בדבר העונש שיוטל על מי מהנאשמים, אך כבר בעת הצגתו שיקפה המאשימה את מתחמי העונש ההולם אשר בכוונתה להציע לבית המשפט, כן הבהירה היכן תבקש למקם את עונשם של הנאשמים בתוך המתחמים המוצעים.",פתח דבר
4,ME-23-03-72185-591,"הסדר הטיעון הוצג לאחר שהנאשמים כפרו במיוחס להם בכתב האישום המקורי, והליך הוכחות החל להתנהל.",פתח דבר
5,ME-23-03-72185-591,"במהלך הבאת הראיות, הוברר כי קיימים קשיים ראייתיים לא מבוטלים, והמאשימה אף התקשתה להביא לבית המשפט את אחד מעדי התביעה המרכזיים.",פתח דבר
6,ME-23-03-72185-591,"על פי כתב האישום המתוקן שבעובדותיו הודו שני הנאשמים, השניים הינם קרובי משפחה.",כתב האישום המתוקן
7,ME-23-03-72185-591,מזה מספר שנים שורר סכסוך מדמם בין שני פלגים של משפחת גריפאת שמקורה בזרזיר.,כתב האישום המתוקן
8,ME-23-03-72185-591,"במסגרת הסכסוך אחיו של נאשם 2 נורה למוות ביום 20.9.2021, וביום 5.11.2021 הוגש כתב אישום לבית המשפט המחוזי בנצרת כנגד מוהנד גריפאת בגין מעורבותו בביצוע רצח אחיו של נאשם 2 (להלן: ""תיק נצרת"").",כתב האישום המתוקן
9,ME-23-03-72185-591,"ביום 27.2.2023 במהלך שעות הבוקר, התקיים דיון בתיק נצרת ובדיון נשמעה עדותם של מספר עדים.",כתב האישום המתוקן
10,ME-23-03-72185-591,"במהלך הדיון שהו מאלכ (אביו של מוהנד), ואסים גריפאת ונג'ואן סהו (להלן: ""השלושה"") בבית המשפט.",כתב האישום המתוקן
11,ME-23-03-72185-591,עוד במהלך הדיון הזהירו אנשי משטרה את השלושה בדבר מידע על כוונות לפגוע בהם ובבני משפחתם.,כתב האישום המתוקן
12,ME-23-03-72185-591,"נאשם 2 שהה בבית המשפט המחוזי בנצרת, נכנס ויצא מאולם הדיונים שבו התקיים הדיון בתיק נצרת.",כתב האישום המתוקן
13,ME-23-03-72185-591,"לאחר סיום הדיון ובעקבות האזהרה, ואסים ביקש מעאמר גריפאת שיגיע לבית המשפט המחוזי בנצרת ברכבו, על מנת שהשלושה יצאו מתחומי בית המשפט ברכב אחר מזה שבאמצעותו הגיעו למקום.",כתב האישום המתוקן
14,ME-23-03-72185-591,"עאמר אכן הגיע בשעה 14:00 והעביר את רכבו לשלושה (להלן: ""רכב השלושה"").",כתב האישום המתוקן
15,ME-23-03-72185-591,הם נסעו מבית המשפט מלווים בשוטרים עד לכיכר משהד - ריינה.,כתב האישום המתוקן
16,ME-23-03-72185-591,"החל מנקודה זו המשיכו בנסיעתם, ללא ליווי שוטרים, לשפרעם, ובסמוך לשעה 15:00 החנו את הרכב ליד מסעדה ונכנסו לתוך המסעדה.",כתב האישום המתוקן
17,ME-23-03-72185-591,"בעקבות הסכסוך המפורט לעיל, קשרו הנאשמים קשר לפיו נאשם 1 יפגע בשלושה או במי מהם, באמצעות ירי מנשק חם, בכוונה להטיל בהם נכות או מום או לגרום לחבלה חמורה, ונאשם 2 יסייע לו לעשות כן, באמצעות הובלתו ברכבו וחיזוק ידיו בנוכחותו, לרבות הימלטות מן המקום לאחר הביצוע.",כתב האישום המתוקן
18,ME-23-03-72185-591,"לצורך מימוש ההחלטה והוצאתה אל הפועל, בתאריך 27.2.2023 בסמוך לשעה 15:00 נסעו הנאשמים ברכב של נאשם 2 (להלן: ""הרכב""), מאזור זרזיר לשפרעם, כאשר נאשם 2 נוהג ברכב ונאשם 1 יושב לצדו במושב הקדמי ימני, זאת על מנת לאתר את השלושה ולהטיל בהם נכות או מום או לגרום להם חבלה חמורה, באמצעות ירי.",כתב האישום המתוקן
19,ME-23-03-72185-591,"במהלך הנסיעה, נאשם 1 החזיק הוביל ונשא אקדח בקוטר 9 מ""מ שבכוחו לירות כדור או קליע היכולים להמית אדם.",כתב האישום המתוקן
20,ME-23-03-72185-591,באקדח הייתה מחסנית עם 18 כדורים.,כתב האישום המתוקן
21,ME-23-03-72185-591,נאשם 2 סייע לו לעשות כן ללא רשות על פי דין.,כתב האישום המתוקן
22,ME-23-03-72185-591,"בשעה 15:21 כאשר יצאו השלושה מהמסעדה והלכו לכיוון רכבם שבו הגיעו למקום, נסעו הנאשמים ברכב בכביש הסמוך למסעדה והבחינו בהם.",כתב האישום המתוקן
23,ME-23-03-72185-591,"השלושה נכנסו לרכבם, ואסים ישב במושב הנהג, מאלכ לצדו במושב הקדמי ימני, ונג'ואן במושב האחורי.",כתב האישום המתוקן
24,ME-23-03-72185-591,"או אז, עצר נאשם 2 את הרכב תוך חסימת רכב השלושה ומניעת האפשרות לצאת ממקום החניה של רכבם.",כתב האישום המתוקן
25,ME-23-03-72185-591,"בשלב זה, יצא נאשם 1 מהרכב כשהוא מחזיק ונושא בידו את האקדח הטעון במחסנית ובכדורים, עוטה בד שכיסה את פניו באופן חלקי, ורץ לכיוון דלת הנוסע הקדמית ימנית של רכב השלושה, שהייתה פתוחה.",כתב האישום המתוקן
26,ME-23-03-72185-591,"הוא הכניס את ידו האוחזת באקדח ואת פלג גופו העליון לתוך רכב השלושה, כיוון את האקדח לעבר ואסים ולחץ על הדק האקדח מספר פעמים בכוונה לירות בואסים ולהטיל בו נכות או מום, או לגרום לו חבלה חמורה.",כתב האישום המתוקן
27,ME-23-03-72185-591,"עקב תקלה, לא נורה כל קליע מהאקדח.",כתב האישום המתוקן
28,ME-23-03-72185-591,"נאשם 1 ניסה ללא הצלחה לתפעל את התקלה, בכוונה לירות בשלושה, ותוך כדי כך המחסנית נפלה על הארץ, המחסנית ובתוכה הכדורים.",כתב האישום המתוקן
29,ME-23-03-72185-591,"מיד לאחר מכן, חזר נאשם 1 לרכב שבו הגיע עם נאשם 2, והשניים נמלטו מהמקום.",כתב האישום המתוקן
30,ME-23-03-72185-591,"נטען כי נאשם 1 החזיק, נשא והוביל נשק שבכוחו לירות כדור או קליע ולהמית אדם, ותחמושת, בלא רשות על פי דין להחזקתם, לנשיאתם ולהובלתם, ונאשם 2 סייע לו לעשות כן.",כתב האישום המתוקן
31,ME-23-03-72185-591,"עוד נטען, כי נאשם 1 ניסה לפגוע שלא כדין בואסים באמצעות קליעים, בכוונה להטיל בו נכות או מום או לגרום לו חבלה חמורה, ונאשם 2 סייע לו לעשות כן.",כתב האישום המתוקן
32,ME-23-03-72185-591,"אשר על כן, הורשע נאשם 1 בביצוע עבירות בנשק (החזקה, נשיאה והובלה) וחבלה בכוונה מחמירה, לפי סעיפים 144(א) רישא וסיפא ביחד עם 144(ב) רישא וסיפא ביחד עם סעיף 29, ולפי סעיף 329(א)(2), הכול לחוק העונשין, התשל""ז-1977 (להלן: ""חוק העונשין"").",כתב האישום המתוקן
33,ME-23-03-72185-591,"נאשם 2 הורשע בסיוע לעבירות בנשק (החזקה, נשיאה והובלה), ובסיוע לחבלה בכוונה מחמירה, לפי סעיפים 144(א) רישא וסיפא, ביחד עם 144(ב) רישא וסיפא ביחד עם סעיף 31, ולפי סעיף 329(א)(2) ביחד עם סעיף 31, הכול לחוק העונשין.",כתב האישום המתוקן
34,ME-23-03-72185-591,"לאחר הרשעתם, הופנה נאשם 1 על פי בקשתו לשירות המבחן שהגיש בעניינו תסקיר מבחן.",תסקיר שירות המבחן לגבי נאשם 1
35,ME-23-03-72185-591,שירות המבחן סקר את נסיבותיו האישיות של נאשם 1 אשר אין מקום לפרטן יתר על המידה נוכח חשיבות השמירה על צנעת הפרט.,תסקיר שירות המבחן לגבי נאשם 1
36,ME-23-03-72185-591,"עם זה, נציין כי נאשם 1 נשוי ואב לילדה שנולדה לאחר מעצרו.",תסקיר שירות המבחן לגבי נאשם 1
37,ME-23-03-72185-591,"הוא שירת בצבא כלוחם בגדוד הסיור הבדואי, בהמשך כמפקד כיתה, והמשיך בשירות קבע במשך כעשור, הוא אף נפצע ומוכר כנכה.",תסקיר שירות המבחן לגבי נאשם 1
38,ME-23-03-72185-591,"אשר לעבירות שבהן הודה, טען כי בין המשפחות קיים סכסוך ארוך שנים, וקרוב משפחתו נרצח במסגרת הסכסוך.",תסקיר שירות המבחן לגבי נאשם 1
39,ME-23-03-72185-591,"מטרת פעולתו הייתה להפחיד את השלושה ולא הייתה לו כוונה ממשית לפגוע בהם, שכן יכול היה לעשות זאת אם היה מעוניין בכך, על רקע שירותו הצבאי הממושך במהלכו למד היטב כיצד לתפעל מעצור בנשק.",תסקיר שירות המבחן לגבי נאשם 1
40,ME-23-03-72185-591,"הוא הודה באופן חלקי בעובדות כתב האישום המתוקן, וטען כי הודה במעמד בית המשפט כדי להביא לסיום ההליך הפלילי.",תסקיר שירות המבחן לגבי נאשם 1
41,ME-23-03-72185-591,"הוא התקשה לזהות את המניעים שעמדו בבסיס התנהלותו, והרחיק עצמו מאחריות לתכנון וביצוע העבירות.",תסקיר שירות המבחן לגבי נאשם 1
42,ME-23-03-72185-591,"הוא אף התקשה לחשוב על אלטרנטיבות שבמסגרתן יכול היה לפעול, והתקשה להעמיק בפער שבין נסיבות חייו אל מול אופי העבירות שביצע.",תסקיר שירות המבחן לגבי נאשם 1
43,ME-23-03-72185-591,"שירות המבחן התרשם כי הנאשם התפתח באופן תקין, ואף תפקד בתחומי חייו באופן תקין.",תסקיר שירות המבחן לגבי נאשם 1
44,ME-23-03-72185-591,"עם זאת, הוא נחשף לדפוסי חשיבה המאפיינים תת תרבות עבריינית, והציג תמונה חלקית במהלך השיחה עמו.",תסקיר שירות המבחן לגבי נאשם 1
45,ME-23-03-72185-591,"חשיפתו לכך יצרה קונפליקט פנימי, כאשר מחד גיסא, השימוש בנשק נתפס כאמצעי להשגת סמל סטטוס וכאמצעי הגנה, מאידך גיסא כמקור לסכסוכים ופגיעות מתמשכות.",תסקיר שירות המבחן לגבי נאשם 1
46,ME-23-03-72185-591,"הוא מתבטא מתוך דפוסי חשיבה נוקשים, ונוטה לפעול מתוך מחויבות טוטאלית כלפי המשפחה, גם במחיר של מעבר על החוק ופגיעה באחר.",תסקיר שירות המבחן לגבי נאשם 1
47,ME-23-03-72185-591,הוא מונע מתוך עמדות שנותנות לגיטימציה להתנהגות אלימה במצבים של פגיעה או איום על הכבוד.,תסקיר שירות המבחן לגבי נאשם 1
48,ME-23-03-72185-591,"הגם שביטא צער מילולי, הוא נעדר חיבור לחומרת העבירות ומונע משיקולי רווח והפסד.",תסקיר שירות המבחן לגבי נאשם 1
49,ME-23-03-72185-591,"מנגד, ניתן לייחס לשירות הצבאי הארוך שביצע משקל בהיותו גורם סיכוי, וכן בפן התעסוקתי עומדת יכולתו לתפקוד יצרני תוך גילוי אחריות כלפי בני המשפחה.",תסקיר שירות המבחן לגבי נאשם 1
50,ME-23-03-72185-591,הוא אף ביטא נכונות להביא לסיום הסתבכותו עם החוק.,תסקיר שירות המבחן לגבי נאשם 1
51,ME-23-03-72185-591,"למרות האמור, העריך שירות המבחן כי קיים סיכון גבוה להישנות התנהגות עוברת חוק בעתיד, ובהתחשב בכלל הנתונים, לא בא בהמלצה טיפולית או שיקומית בעניינו של נאשם 1.",תסקיר שירות המבחן לגבי נאשם 1
52,ME-23-03-72185-591,"להערכת שירות המבחן, ענישה הרתעתית משמעותית בדמות מאסר ממושך מאחורי סורג ובריח עשויה לחדד עבור נאשם 1 את הגבולות בין המותר לאסור, ואת המחיר הכרוך בביצוע עבירות מן הסוג שביצע.",תסקיר שירות המבחן לגבי נאשם 1
53,ME-23-03-72185-591,"קודם לטיעוני הצדדים לעונש, פנה בית המשפט לנאשם 1 אשר הבהיר באופן שאינו משתמע לשתי פנים, כי הוא עומד מאחורי הודאתו המלאה בכתב האישום המתוקן.",ראיות לעונש
54,ME-23-03-72185-591,הוא אף טען כי לא הובן על ידי שירות המבחן נוכח קיומו של המפגש באמצעות פלטפורמת זום.,ראיות לעונש
55,ME-23-03-72185-591,המאשימה הגישה את גיליונות המרשם הפלילי של כל אחד מן הנאשמים.,ראיות לעונש
56,ME-23-03-72185-591,"הוברר כי לחובת נאשם 1 רשומה הרשעה קודמת אחת בלבד בגין עבירה הקשורה בנשק בעטיה נידון למאסר מותנה והתחייבות להימנע מעבירה, ולעומתו, לחובת נאשם 2 רשומות 6 הרשעות קודמות בגין מגוון עבירות, בחלקן חמורות, שבעטיין אף נשא בעונשי מאסר בפועל.",ראיות לעונש
57,ME-23-03-72185-591,המאשימה אף הפנתה לסרטון האירוע שהוגש במהלך הבאת הראיות.,ראיות לעונש
58,ME-23-03-72185-591,"ב""כ נאשם 1 הגישה מסמכים כתובים על ידי מפקדיו של נאשם 1, וב""כ נאשם 2 הגיש (לאחר הדיון) מסמך שנכתב ביום 15.7.23 המהווה הסכם סולחה אשר נערכה בין משפחות הנאשמים למשפחות השלושה, שבגדרו הוסכם על סיום הסכסוך המדמם (אשר פורט כאמור לעיל בתחילת כתב האישום) ופתיחת דף חדש ביחסים שבין הצדדים.",ראיות לעונש
59,ME-23-03-72185-591,"כן הוסכם על פיצוי בסכום של 700,000 ₪ לאביו של קורבן עבירת ההמתה בתיק שנדון בבית המשפט המחוזי בנצרת.",ראיות לעונש
60,ME-23-03-72185-591,"את עיקר טיעוניה, הגישה המאשימה בכתב והוסיפה עליהם על-פה.",טיעוני הצדדים ודברי הנאשמים
61,ME-23-03-72185-591,"המאשימה פירטה את עובדות כתב האישום המתוקן, והתייחסה אל מנגנון הטלת העונש בהתאם לתיקון 113 לחוק העונשין.",טיעוני הצדדים ודברי הנאשמים
62,ME-23-03-72185-591,"כן התייחסה לערכים החברתיים שנפגעו כתוצאה ממעשי הנאשמים,  ובהם השמירה על חיי אדם ובריאותו, הגנה על הציבור מפני מעשי אלימות המבוצעים בנשק חם, שמירה על שלטון החוק, ומיגור התופעה של החזקת נשק שלא כדין.",טיעוני הצדדים ודברי הנאשמים
63,ME-23-03-72185-591,"עוד עמדה על מדיניות הענישה הנהוגה בעבירות אלימות המבוצעות תוך שימוש בנשק חם, ועל הצורך בענישה מחמירה נוכח חומרת העבירות, זמינות הנשקים המוחזקים שלא כדין, והשימוש הנעשה בהם על מנת לפתור סכסוכים, שימוש המוביל לא אחת לפגיעה בחיי אדם ובאזרחים תמימים, ללא הבחנה.",טיעוני הצדדים ודברי הנאשמים
64,ME-23-03-72185-591,"בתי המשפט חזרו ושנו כי יש לעקור את התופעה מן השורש באמצעות הטלת עונשי מאסר בפועל לתקופות ארוכות ומשמעותיות, ובכך לצמצם את הסיכון הרב הנובע מהתופעה.",טיעוני הצדדים ודברי הנאשמים
65,ME-23-03-72185-591,המאשימה הפנתה לפסיקה רבה שבמסגרתה התייחס בית המשפט העליון והתייחסו בתי משפט נוספים לחומרה המיוחדת אשר יש בעבירות שביצעו הנאשמים.,טיעוני הצדדים ודברי הנאשמים
66,ME-23-03-72185-591,"המאשימה הוסיפה והפנתה לתכנון שקדם לביצוע העבירות, לחלקו היחסי של כל אחד מהנאשמים באירוע, לנזק שנגרם בפועל מביצוע העבירות, ובעיקר, לנזק שצפוי היה להיגרם אלמלא התקלה באקדח.",טיעוני הצדדים ודברי הנאשמים
67,ME-23-03-72185-591,"עוד הפנתה לנסיבות שהביאו את הנאשמים לבצע את העבירות, תוך ציון כי מעשיהם מהווים דוגמה נוספת לרעה החולה הפושה בחברה בה לוקחים עבריינים את החוק לידיהם ועושים שימוש בנשק חם לצורך פתרון סכסוכים.",טיעוני הצדדים ודברי הנאשמים
68,ME-23-03-72185-591,"הודגש, כי שני הנאשמים הם בגירים, אינם סובלים מלקויות, לא היו במצוקה נפשית, היו מודעים היטב לחומרת המעשים ולהשלכותיהם, ויכולים היו להימנע מהם.",טיעוני הצדדים ודברי הנאשמים
69,ME-23-03-72185-591,"הוטעם, כי הנשק שבו נעשה שימוש בידי נאשם 1 לא הוסגר לרשויות על ידי מי מהנאשמים, ולא נתפס עד היום זה.",טיעוני הצדדים ודברי הנאשמים
70,ME-23-03-72185-591,"תוך הפנייה לפסקי דין רבים, ובשים לב לחומרת האירוע ונסיבותיו, ונוכח הפגיעה הגבוהה בערכים המוגנים, טענה המאשימה, כי מתחם העונש ההולם את מעשיו של נאשם 1 נמצא בתווך שבין 5 ל-8 שנות מאסר בפועל, ואילו מתחם העונש ההולם את מעשיו של נאשם 2 נמצא בתווך שבין 2.5 ל-4 שנות מאסר בפועל.",טיעוני הצדדים ודברי הנאשמים
71,ME-23-03-72185-591,"לצד זאת, יש לכלול מאסרים מותנים משמעותיים לצורך הרתעת הנאשמים, וכן רכיבי ענישה כספיים בדמות פיצוי לשלושה ותשלום קנס.",טיעוני הצדדים ודברי הנאשמים
72,ME-23-03-72185-591,"אשר לנסיבות שאינן קשורות בביצוע העבירות, התייחסה המאשימה לנסיבותיו האישיות של כל אחד מהנאשמים ולעברו הפלילי המכביד של נאשם 2.",טיעוני הצדדים ודברי הנאשמים
73,ME-23-03-72185-591,כן התייחסה לנתונים הבעייתיים העולים מתסקיר שירות המבחן שהוגש ביחס לנאשם 1 אשר עברו הפלילי נקי (למעט הרשעה קודמת אחת).,טיעוני הצדדים ודברי הנאשמים
74,ME-23-03-72185-591,"בשים לב לכלל הנתונים, ביקשה המאשימה לקבוע את עונשו של נאשם 1 בשליש התחתון של המתחם המוצע, ואת עונשו של נאשם 2 במרכז המתחם המבוקש.",טיעוני הצדדים ודברי הנאשמים
75,ME-23-03-72185-591,"כן ביקשה לחלט את רכבו של נאשם 2 ולהטיל על כל אחד מן הנאשמים מאסרים מותנים, הן ביחס לעבירות אלימות הן ביחס לעבירות נשק, לצד פיצוי השלושה ותשלום קנס.",טיעוני הצדדים ודברי הנאשמים
76,ME-23-03-72185-591,במהלך טיעוני המאשימה נמסר כאמור כי נערך הסכם סולחה וכי רכבו של נאשם 2 נרכש מחברת מימון אשר טרם קיבלה עבורו את מלוא התמורה.,טיעוני הצדדים ודברי הנאשמים
77,ME-23-03-72185-591,בירור שערכה המאשימה לאחר הדיון העלה כי הרכב משועבד לבנק.,טיעוני הצדדים ודברי הנאשמים
78,ME-23-03-72185-591,"אשר להסכם הסולחה טענה כי אין בו להצדיק את אי פיצוי השלושה, בפרט שהוא מתייחס לתיק נצרת ושניים מתוך השלושה שהעידו לאחר עריכתו כלל לא נשאלו על אודותיו במהלך חקירתם הנגדית.",טיעוני הצדדים ודברי הנאשמים
79,ME-23-03-72185-591,"מן העבר השני, טענו באי כוח הנאשמים כל טענה שניתן לטעון לטובת מרשיהם.",טיעוני הצדדים ודברי הנאשמים
80,ME-23-03-72185-591,"ב""כ נאשם 1 ביקשה לתת משקל ממשי להודאתו של מרשה, לנטילת האחריות, ולחיסכון בזמן השיפוטי.",טיעוני הצדדים ודברי הנאשמים
81,ME-23-03-72185-591,כן הזכירה כי עדי התביעה התקשו לשתף פעולה עם ההליך.,טיעוני הצדדים ודברי הנאשמים
82,ME-23-03-72185-591,עוד הוזכרו קשיים ראייתיים שניעורו במהלך ניהול הליך ההוכחות.,טיעוני הצדדים ודברי הנאשמים
83,ME-23-03-72185-591,לא בכדי הגיעו הצדדים להסדר טיעון שכלל תיקון משמעותי בכתב האישום.,טיעוני הצדדים ודברי הנאשמים
84,ME-23-03-72185-591,"ב""כ נאשם 1 הביעה מורת רוח מהתנהלות שירות המבחן אשר לא עשה די על מנת לפגוש בנאשם, כדי להעמיק חקר ולתהות על קנקנו.",טיעוני הצדדים ודברי הנאשמים
85,ME-23-03-72185-591,"ב""כ נאשם 1 לא התעלמה מחומרת העבירה שביצע נאשם 1 אך הדגישה כי למרבה המזל איש לא נפגע באירוע.",טיעוני הצדדים ודברי הנאשמים
86,ME-23-03-72185-591,לפיכך יש להעניש את הנאשם בגין מעשיו ולא בגין מחדליו.,טיעוני הצדדים ודברי הנאשמים
87,ME-23-03-72185-591,"העבירה שעבר אינה מאפיינת את אורחות חייו של הנאשם אשר אפילו לא ניסה להשתחרר לאחר מעצרו, אלא נכון היה לקבל את הדין ולשאת באחריות על מעשיו.",טיעוני הצדדים ודברי הנאשמים
88,ME-23-03-72185-591,"תנאי מעצרו של הנאשם קשים מנשוא והוא אדם מיוחד, וחריג בנוף העברייני.",טיעוני הצדדים ודברי הנאשמים
89,ME-23-03-72185-591,דרכו כאדם צעיר היא ייחודית.,טיעוני הצדדים ודברי הנאשמים
90,ME-23-03-72185-591,"הוא התנדב לצבא, שירת כלוחם ומפקד, תרם והתגייס לכל משימה, מפקדיו גמרו עליו את ההלל ואך מוראות המלחמה מנעו מהם התייצבות בבית המשפט על מנת לדבר בשבחו.",טיעוני הצדדים ודברי הנאשמים
91,ME-23-03-72185-591,הנאשם נשוי ואב לפעוטה שנולדה לאחר מעצרו.,טיעוני הצדדים ודברי הנאשמים
92,ME-23-03-72185-591,אחד מהשלושה נישא לאחרונה לאחייניתו.,טיעוני הצדדים ודברי הנאשמים
93,ME-23-03-72185-591,"במשפחה המורחבת נעשה מאמץ להביא לסיום כולל של הסכסוך ויש חשיבות לעודד מהלך שכזה, וגם לתמוך בו.",טיעוני הצדדים ודברי הנאשמים
94,ME-23-03-72185-591,"הוסף כי בהיותו במעצר הנאשם תומך ומסייע, ועושה ככל יכולתו על מנת להשתקם.",טיעוני הצדדים ודברי הנאשמים
95,ME-23-03-72185-591,"ב""כ נאשם 1 הפנתה לפסיקה שבה הוטלו עונשים קלים מזה שלו עתרה המאשימה.",טיעוני הצדדים ודברי הנאשמים
96,ME-23-03-72185-591,"נאשם 1 בדבריו לעונש אמר: ""אני בן אדם ששירתי בצבא למשך כמעט מעל עשר שנים.",טיעוני הצדדים ודברי הנאשמים
97,ME-23-03-72185-591,"הייתי בקורס מ""כים, הייתי בקורס קצינים אבל לא סיימתי.",טיעוני הצדדים ודברי הנאשמים
98,ME-23-03-72185-591,הייתי בכל המלחמות.,טיעוני הצדדים ודברי הנאשמים
99,ME-23-03-72185-591,הייתי ב...,טיעוני הצדדים ודברי הנאשמים
100,ME-23-03-72185-591,"חטיפת גלעד שליט, מלחמת לבנון השנייה, עמוד ענן.",טיעוני הצדדים ודברי הנאשמים
101,ME-23-03-72185-591,שירתי את המדינה.,טיעוני הצדדים ודברי הנאשמים
102,ME-23-03-72185-591,אני לא בן אדם פושע.,טיעוני הצדדים ודברי הנאשמים
103,ME-23-03-72185-591,לא בן אדם באתי ממשפחה פושעת...,טיעוני הצדדים ודברי הנאשמים
104,ME-23-03-72185-591,זה לא האופי שלי.,טיעוני הצדדים ודברי הנאשמים
105,ME-23-03-72185-591,גם אני מתנצל על זה.,טיעוני הצדדים ודברי הנאשמים
106,ME-23-03-72185-591,מתחרט חרטה ממש גדולה.,טיעוני הצדדים ודברי הנאשמים
107,ME-23-03-72185-591,אני אפילו בכלא לא מתערב עם אסירים.,טיעוני הצדדים ודברי הנאשמים
108,ME-23-03-72185-591,אני תומך על...,טיעוני הצדדים ודברי הנאשמים
109,ME-23-03-72185-591,לא להתערבב עם אנשים עבריינים שם.,טיעוני הצדדים ודברי הנאשמים
110,ME-23-03-72185-591,משתתף בכל הקבוצות.,טיעוני הצדדים ודברי הנאשמים
111,ME-23-03-72185-591,יוצא לחינוך כדי מתרחק מהעולם.,טיעוני הצדדים ודברי הנאשמים
112,ME-23-03-72185-591,אפילו מאחורי סורג ובריח מתרחק מהעולם העברייני הזה.,טיעוני הצדדים ודברי הנאשמים
113,ME-23-03-72185-591,לא רוצה...,טיעוני הצדדים ודברי הנאשמים
114,ME-23-03-72185-591,עבריין.,טיעוני הצדדים ודברי הנאשמים
115,ME-23-03-72185-591,"ב""כ נאשם 2 טען כי הפסיקה שאליה הפנתה המאשימה מתייחסת לאירועים חמורים לאין ערוך מן האירוע מושא הדיון.",טיעוני הצדדים ודברי הנאשמים
116,ME-23-03-72185-591,נטען כי נאשם 2 הודה בכתב אישום שתוקן בצורה מהותית ביותר בעניינו.,טיעוני הצדדים ודברי הנאשמים
117,ME-23-03-72185-591,הוא למעשה סייע לעבירת ניסיון ולעבירה אחרת.,טיעוני הצדדים ודברי הנאשמים
118,ME-23-03-72185-591,"אין לראות בו (גם לא בנאשם 1) כמי שניהל הליך סרק, ולאחר שכתב האישום המתוקן שיקף אל נכון את מעשיו הוא הודה בעובדותיו.",טיעוני הצדדים ודברי הנאשמים
119,ME-23-03-72185-591,"אשר לסכסוך מושא האישום, נטען שזהו סכסוך שהחל לפני מספר שנים באירוע שבו אדם מצא את מותו.",טיעוני הצדדים ודברי הנאשמים
120,ME-23-03-72185-591,"הוא המשיך לאחר מספר שנים ברצח אחיו של נאשם 2 ומעבר לכך אנשים שזהותם לא הובררה נכנסו לביתו, לבית הוריו, ירו לכל עבר, וכתוצאה אח אחר שלו יישאר נכה לצמיתות.",טיעוני הצדדים ודברי הנאשמים
121,ME-23-03-72185-591,משפחתו עברה אפוא טרגדיות.,טיעוני הצדדים ודברי הנאשמים
122,ME-23-03-72185-591,הסכסוך גבה מצדו של הנאשם ומצד הקרובים לו מחיר כבד.,טיעוני הצדדים ודברי הנאשמים
123,ME-23-03-72185-591,"עוד ביקש לשקול את תקופת מעצר הארוכה בה נתון מרשו אשר נוכח המצב הביטחוני הפכה לקשה יותר, בשל התנאים המחמירים.",טיעוני הצדדים ודברי הנאשמים
124,ME-23-03-72185-591,כפי שהוברר הסכסוך הגיע לסופו ובני המשפחות היריבות חזרו להתגורר באותו יישוב.,טיעוני הצדדים ודברי הנאשמים
125,ME-23-03-72185-591,"ב""כ נאשם 2 סבור כי יש להתחשב גם בכך שלא נורו יריות מן האקדח התקול ולא נגרם כל נזק.",טיעוני הצדדים ודברי הנאשמים
126,ME-23-03-72185-591,"אשר לפסיקה, נטען כי היא פחות מחמירה מזו המשתקפת מעמדת המאשימה, בפרט משפסקי דין אחרים התייחסו לרוב לעבירה שבה גם נגרמו חבלות, שלא כבענייננו.",טיעוני הצדדים ודברי הנאשמים
127,ME-23-03-72185-591,גם היות נאשם 2 מסייע מצדיק ענישה מקילה.,טיעוני הצדדים ודברי הנאשמים
128,ME-23-03-72185-591,"נטען כי מתחם העונש ההולם אמור לנוע בין 14 ל-26 חודשי מאסר, ונוכח תקפת המעצר הארוכה יש להסתפק בתקופה זו כמאסר.",טיעוני הצדדים ודברי הנאשמים
129,ME-23-03-72185-591,עוד ביקש להימנע מענישה כספית בשל קשיי המשפחה ונאשם 2 בפרט.,טיעוני הצדדים ודברי הנאשמים
130,ME-23-03-72185-591,"בעת עיסוקו במלאכת הענישה על בית המשפט להתייחס לקיומו של יחס הולם בין חומרת העבירות בנסיבותיהן ומידת אשמו של הנאשם העומד לדין, לבין סוג העונש שיוטל עליו ומידתו.",דיון והכרעה
131,ME-23-03-72185-591,"זהו העיקרון המנחה, ולאורו, בטרם קביעת העונש לנאשם העומד לדין, קובע בית המשפט מתחם עונש הולם.",דיון והכרעה
132,ME-23-03-72185-591,"השיקולים בעת קביעת מתחם העונש ההולם מבוססים על נסיבות הקשורות בביצוע העבירות, על הערך החברתי שנפגע מביצוען ומידת הפגיעה בו, כמו גם על מדיניות הענישה הנהוגה.",דיון והכרעה
133,ME-23-03-72185-591,"בדונו בנסיבות הקשורות בביצוע עבירה שוקל בית המשפט, בין היתר, את התכנון שקדם לביצועה, חלקו היחסי של הנאשם בביצוע העבירה ומידת ההשפעה של אחר, הנזק שהיה צפוי להיגרם מביצוע העבירה, הנזק שנגרם מביצוע העבירה, הסיבות שהביאו את הנאשם לבצע את העבירה, יכולתו של הנאשם להבין את אשר הוא עושה, את הפסול שבמעשהו או את משמעות מעשהו, לרבות בשל גילו, יכולתו להימנע מהמעשה ומידת השליטה שלו על מעשהו, לרבות עקב התגרות של נפגע העבירה, מצוקתו הנפשית של הנאשם עקב התעללות בו בידי נפגע העבירה, הקרבה לסייג לאחריות פלילית, האכזריות, האלימות וההתעללות בנפגע העבירה או ניצולו, הניצול לרעה של כוחו או מעמדו של הנאשם או של יחסיו עם נפגע העבירה.",דיון והכרעה
134,ME-23-03-72185-591,"לאחר קביעת מתחם העונש ההולם על בית המשפט לאתר את העונש המתאים לנאשם בגבולות מתחם העונש ההולם שנקבע, תוך התייחסות לנסיבות שאינן קשורות בביצוע העבירות.",דיון והכרעה
135,ME-23-03-72185-591,ניתן לחרוג ממתחם העונש ההולם בהתקיים נתונים מסוימים.,דיון והכרעה
136,ME-23-03-72185-591,"עוד יצוין כי בית המשפט גוזר את הדין על פי העובדות המפורטות בכתב האישום המונח לפניו, בין אם תוקן ובין אם לאו, ועל פיהן בלבד.",דיון והכרעה
137,ME-23-03-72185-591,"בעת קביעת העונש המתאים, על בית המשפט להתחשב בשיקולים הנוגעים לנסיבותיו האישיות של הנאשם, לגילו, לעברו, לנטילת האחריות, להבעת החרטה, לשיתוף הפעולה עם רשויות אכיפת החוק ולמאמציו של הנאשם לתיקון תוצאות העבירות.",דיון והכרעה
138,ME-23-03-72185-591,"על בית המשפט אף לשקול את חלוף הזמן מעת ביצוע העבירות, ואת השפעת הענישה על הנאשם ועל בני משפחתו.",דיון והכרעה
139,ME-23-03-72185-591,עוד ראוי לתת משקל לשיקולי שיקומו של הנאשם ולבחון אם בעטיים או בשל שיקולי צדק נכון יהיה לחרוג לקולה ממתחם העונש ההולם.,דיון והכרעה
140,ME-23-03-72185-591,"בענייננו, קשה יהיה לחלוק על חומרת האירוע בו היו הנאשמים מעורבים.",דיון והכרעה
141,ME-23-03-72185-591,"הנאשמים החליטו לפגוע בקרובי משפחתו של מי שהואשם ברציחתו של אחיו של נאשם 2, באמצעות ירי שיבוצע בידי נאשם 1 אשר יסתייע בנאשם 2.",דיון והכרעה
142,ME-23-03-72185-591,"עסקינן בהליך נקמני, סדור ומתוכנן, תוך שהנאשמים מודעים למעשיהם ושולטים בכל שלב ושלב של האירוע.",דיון והכרעה
143,ME-23-03-72185-591,"הנאשמים זיהו את השלושה יוצאים ממסעדה, חסמו את דרכם, ונאשם 1 יצא למימוש המזימה הזדונית.",דיון והכרעה
144,ME-23-03-72185-591,"למרבה המזל, תקלה באקדח (שלא אותר עד היום) מנעה את הירי, בשל כך גם איש מבין השלושה לא נפגע.",דיון והכרעה
145,ME-23-03-72185-591,"עם זאת, יש לשקול גם את הנזק שעלול היה להיגרם מן המעשים, ולהוקיע את דרך התנהלותם של הנאשמים, כמו גם את הבחירה במהלך אלים ומסוכן מאוד כדרך לפתרון סכסוכים.",דיון והכרעה
146,ME-23-03-72185-591,"אשר למדיניות הענישה הנהוגה, זו משתרעת על קשת רחבה, נוכח נסיבותיו הייחודיות של כל מקרה ומקרה.",דיון והכרעה
147,ME-23-03-72185-591,"עם זאת, המגמה המשתקפת מפסיקתו של בית המשפט העליון, היא מגמת החמרה, באשר לא חולף כמעט יום שבו לא נורה כדור מנשק המוחזק שלא כדין בידי היורה, ואין כמעט יום שבו לא פוצע הכדור שנורה את הזולת (אשר לעיתים הוא אדם תמים וחף מכל חטא), ובמקרים הקשים אף מביא לניתוק פתיל חייו.",דיון והכרעה
148,ME-23-03-72185-591,"על בתי המשפט מוטלת אפוא חובת ההחמרה עם מי שנוקטים בדרכי נקמה אלימות, עם מי שפותרים סכסוכים בכוח הזרוע, ומי שמסכנים את זולתם באמצעות שימוש בכלי נשק.",דיון והכרעה
149,ME-23-03-72185-591,דובר בשניים (מתוך מספר מעורבים) שעל רקע סכסוך בין משפחות נקטו באלימות במטרה לפגוע ברכושם ולירות באנשי ריבם.,דיון והכרעה
150,ME-23-03-72185-591,"אחד המעורבים ירה ירייה בודדת לעבר בני זוג מהמשפחה האחרת, ולאחר מכן ירו שני מעורבים לעבר רכב של בן משפחה נוסף בכוונה להטיל בו נכות או מום או לגרום לו חבלה חמורה.",דיון והכרעה
151,ME-23-03-72185-591,קליעים פגעו בחלקו האחורי של הרכב וקליע נוסף פגע בחלקו הימני וחדר לתוכו.,דיון והכרעה
152,ME-23-03-72185-591,"הקליעים חדרו את תא המטען ואחד מהם חדר למושב האחורי, יצא מצדו הפנימי לתוך הרכב, פגע במשענת כסא הנהג וננעץ בה.",דיון והכרעה
153,ME-23-03-72185-591,"במסגרת אירוע ירי זה, לפחות קליע אחד פגע ברכבם של בני זוג המתגוררים בסמוך למקום ביצועו, ואחד הקליעים שפשף מעילו של אדם.",דיון והכרעה
154,ME-23-03-72185-591,"דובר במערער ושלושה אחרים שהחליטו לתקוף מתלונן ולגרום לו לחבלות, על רקע חשד כי המתלונן אחראי לדקירת המערער בידי אחר, להצתת רכבו של אחיו, ולהצתת חנות שבבעלות אחד האחרים.",דיון והכרעה
155,ME-23-03-72185-591,"המערער והאחרים ארבו למתלונן בדרכו הביתה בשלושה רכבים שונים, בסמוך לביתו של המערער שהיה חמוש בנשק, מבלי שהאחרים ידעו על כך.",דיון והכרעה
156,ME-23-03-72185-591,"משהגיע המתלונן, החל אחד האחרים בנסיעה פרועה אחריו ונצמד לרכבו מאחור, תוך ששני הרכבים הנוספים הגיחו וחסמו את דרכו של המתלונן מלפנים.",דיון והכרעה
157,ME-23-03-72185-591,המערער והאחרים ניגשו אל רכבו של המתלונן.,דיון והכרעה
158,ME-23-03-72185-591,"לאחר שיצא המתלונן מרכבו החלו חילופי יריות בינו לבין המערער, במהלכו נפגעו שניהם ואחד האחרים.",דיון והכרעה
159,ME-23-03-72185-591,נפסק:,דיון והכרעה
160,ME-23-03-72185-591,"דובר במשיב שהצטייד באקדח טעון בכדורים והגיע ברכבו לעסק שבו עבד המתלונן, בליווי אדם נוסף אשר נהג ברכב.",דיון והכרעה
161,ME-23-03-72185-591,"המשיב ירד מרכבו, הותיר מאחוריו את דלת הרכב פתוחה.",דיון והכרעה
162,ME-23-03-72185-591,"לאחר חילופי דברים בינו לבין המתלונן, שלף את אקדחו, דרך אותו, הצמידוֹ לחלק העליון של ירכו השמאלית של המתלונן, ירה ירייה אחת ונמלט עם אקדחו מהמקום בנסיעה בליווי האדם הנוסף.",דיון והכרעה
163,ME-23-03-72185-591,"בעקבות הירי, נזקק המתלונן לניתוח ברגלו.",דיון והכרעה
164,ME-23-03-72185-591,"המשיב נתפס עוד באותו יום, ובמהלך חיפוש על גופו נמצא סם מסוכן מסוג קוקאין במשקל של 1.5 גרם וכסף מזומן בסך 1,950 ש""ח.",דיון והכרעה
165,ME-23-03-72185-591,"בהינתן נסיבות ביצוע העבירות, הערכים שנפגעו מביצוען, עוצמת הפגיעה בערכים המוגנים, ומדיניות הענישה הנוהגת, כמו גם ההבחנה המתבקשת בין חלקו של כל אחד מן הנאשמים בפרשה, סבורים אנו כי מתחם העונש ההולם את מעשי נאשם 1 נמצא בתווך שבין שלוש לשש שנות מאסר בפועל (לצד ענישה נלווית), ומתחם העונש ההולם את מעשיו של נאשם 2 נמצא בתווך שבין שמונה-עשר  לארבעים חודשי מאסר בפועל (לצד ענישה נלווית).",דיון והכרעה
166,ME-23-03-72185-591,"בכל הקשור לעונש המתאים לנאשמים בגבולות המתחם שנקבע, נתנו משקל משמעותי ביותר להודאת הנאשמים במיוחס להם, לאחר שתוקן כתב האישום.",דיון והכרעה
167,ME-23-03-72185-591,"הודאתם חסכה זמן שיפוטי יקר ורב ואת הצורך בהמשך הבאת הראיות ושמיעת העדים, בפרט שהמאשימה התקשתה בזימון עד תביעה מרכזי.",דיון והכרעה
168,ME-23-03-72185-591,בהודאה מגולמת גם נטילת אחריות והבעת חרטה וכל אחד מן הנאשמים הביע חרטה גם בדברו בבית המשפט.,דיון והכרעה
169,ME-23-03-72185-591,"נתנו משקל לנסיבותיו האישיות הייחודיות של נאשם 1, לתרומתו הרבה לחברה כמשתקף ממכתבי ההערכה שכתבו מי שהיו מפקדיו לאורך השנים, ולכך שלאחרונה הקים משפחה והפך לאב לפעוטה שטרם זכתה להכירו.",דיון והכרעה
170,ME-23-03-72185-591,"שקלנו את עברו הפלילי של נאשם 2 לחובתו, אך לא התעלמנו מהירצחו של אחיו ומן הסולחה שקרמה עור וגידים לאחר האירוע, והעובדה שעניינו של הנאשם בתיק נצרת בא לכדי סיום, כך נמסר.",דיון והכרעה
171,ME-23-03-72185-591,יש לקוות כי גם סיום עניינם של הנאשמים יביא לכיבוי להבות הסכסוך ולסיומו בדרך מפויסת.,דיון והכרעה
172,ME-23-03-72185-591,"עוד שקלנו את העובדה שהאקדח המתואר בכתב האישום לא אותר ועלול הוא עדיין לפעול את פעולתו הקטלנית, ואת חשיבות הרתעת היחיד והרבים העלולים לפעול כמות הנאשמים.",דיון והכרעה
173,ME-23-03-72185-591,"כן סבורים אנו, כי ראוי לפצות את השלושה הגם שלא נגרם להם נזק פיזי, ואחד מהם אף נמנע מלהתייצב לעדות.",דיון והכרעה
174,ME-23-03-72185-591,"בהינתן כלל הנתונים שלפנינו ולאחר שאיזנו ביניהם, החלטנו להטיל על הנאשמים את רכיבי הענישה שלהלן:",סוף דבר
175,ME-23-03-72185-591,"ארבע (4) שנות מאסר בפועל, בניכוי ימי המעצר.",סוף דבר
176,ME-23-03-72185-591,"שנים עשר (12) חודשי מאסר על תנאי למשך שלוש שנים, שלא יעבור עבירת אלימות מסוג פשע או עבירה בנשק מסוג פשע.",סוף דבר
177,ME-23-03-72185-591,"ששה (6) חודשי מאסר על תנאי למשך שלוש שנים, שלא יעבור עבירת אלימות מסוג עוון (למעט עבירת תגרה לפי סעיף 191 לחוק העונשין) או עבירה בנשק מסוג עוון.",סוף דבר
178,ME-23-03-72185-591,"הנאשם יפצה כל אחד מהשלושה בסכום של 5,000 ₪ ובסך הכול בסכום של 15,000 ₪.",סוף דבר
179,ME-23-03-72185-591,"סכומי הפיצוי יופקדו בחמישה תשלומים שווים ורצופים החל מיום 10.4.25 ובכל 10 בחודש שלאחריו, ויועברו לשלושה לפי פרטים עדכניים שיימסרו בידי המאשימה עד ליום 30.3.25.",סוף דבר
180,ME-23-03-72185-591,אי פירעון אחד התשלומים במועד יעמיד את יתרת הפיצוי לפירעון מידי.,סוף דבר
181,ME-23-03-72185-591,שתי (2) שנות מאסר בפועל בניכוי ימי המעצר.,סוף דבר
187,ME-23-03-72185-591,"נאסר על הנאשמים לפנות ישירות או בעקיפין למי מהשלושה, בכל הנוגע לפיצוי.",סוף דבר
188,ME-23-03-72185-591,"בשלב זה לא ראינו להתייחס לבקשת החילוט, וככל שהמאשימה תעמוד על חילוט רכבו של נאשם 2 תוכל להגיש בקשה מתאימה לאחר שכלל הנתונים הצריכים לעניין יהיו ברשותה.",סוף דבר
189,ME-23-03-72185-591,"ניתן היום,  כ""ב טבת תשפ""ה, 22 ינואר 2025, במעמד הצדדים.",זכות ערעור תוך 45 יום לבית המשפט העליון
