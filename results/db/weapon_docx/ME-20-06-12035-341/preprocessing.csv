,verdict,text,part
0,ME-20-06-12035-341,בפני כבוד השופטת  תמר נאות פרי,        
1,ME-20-06-12035-341,"ע""י פרקליטות מחוז חיפה – פלילי – עוה""ד אפרים גולדשטיין", מדינת ישראל
2,ME-20-06-12035-341,"ע""י ב""כ עוה""ד עומר מסארוה","הנאשם- מוחמד אגבאריה ת""ז  xxxxxxxxxx"
6,ME-20-06-12035-341,"חוק העונשין, תשל""ז-1977: סע'  40ב', 144(א), 144(ב), 340א(ב)(1)","הנאשם- מוחמד אגבאריה ת""ז  xxxxxxxxxx"
7,ME-20-06-12035-341,נגד הנאשם הוגש כתב אישום כדלקמן:,כתב האישום - 
8,ME-20-06-12035-341,"הנאשם מתגורר בבית ביישוב אום אל פחם, באזור המיושב בצפיפות (להלן: ""הבניין"").",כתב האישום - 
9,ME-20-06-12035-341,"בתאריך 23.5.2020 בסמוך לשעה 20:00, החזיק ונשא הנאשם רובה סער מסוג 16-M, שסוגל לירות כדור שבכוחו להמית אדם, שתי מחסניות מתאימות, המהוות אביזר לנשק, וכן עשרות כדורי תחמושת מתאימה מסוג 5.56 מ""מ (להלן: ""הנשק"", ""המחסניות"" ו-""התחמושת"" - בהתאמה), וזאת בלא רשות על פי דין להחזקתם ולנשיאתם.",כתב האישום - 
10,ME-20-06-12035-341,"במועד האמור, בהיותו על גג הבניין (להלן: ""הגג""), ירה הנאשם מהנשק עשרות כדורים מהתחמושת שהייתה ברשותו, שלא כדין ובמקום שיש בירי כדי לסכן חיי אדם.",כתב האישום - 
11,ME-20-06-12035-341,"בהתאם, יוחסו לנאשם עבירת החזקת ונשיאת נשק – לפי סעיף 144(א) רישא + סיפא + 144(ב) רישא + סיפא לחוק העונשין, התשל""ז-1977 (להלן: ""חוק העונשין""); ו-ירי מנשק חם – לפי סעיף 340א(ב)(1) לחוק העונשין.",כתב האישום - 
12,ME-20-06-12035-341,הנאשם כפר בעבירות שיוחסו לו.,כתב האישום - 
13,ME-20-06-12035-341,"בהכרעת הדין מיום 20.12.2020, זוכה הנאשם מעבירת נשיאת והחזקת נשק לגבי חלק מאביזרי הנשק המוזכרים בכתב האישום (וליתר דיוק – מחסנית אחת שנמצאה על הגג, התחמושת שנמצאה בחדרון שעל הגג ושקית ובה תחמושת נוספת שנמצאה בסמוך), אך הורשע בהחזקה ונשיאה של הנשק ושל אחת מהמחסניות, כמו גם בעבירה של ירי מנשק חם.",הכרעת הדין - 
14,ME-20-06-12035-341,שני הצדדים לא הציגו ראיות לעונש ומוסכם כי לנאשם אין עבר פלילי.,הראיות לעונש - 
15,ME-20-06-12035-341,"מהתסקיר עולה כי הנאשם, בן 21, רווק ומתגורר בבית הוריו.",תסקיר שירות המבחן למבוגרים –
16,ME-20-06-12035-341,"בתסקיר, הנאשם הודה בביצוע העבירות, תיאר כי מצא את הנשק על הגג וטען כי אינו יודע כיצד הנשק הגיע לשם.",תסקיר שירות המבחן למבוגרים –
17,ME-20-06-12035-341,הוא עוד ציין כי ירה בנשק מתוך תחושת סקרנות.,תסקיר שירות המבחן למבוגרים –
18,ME-20-06-12035-341,"צוין כי הנאשם נוטה להפחית מחומרת מעשיו וכי הוא מוסר מידע חלקי ומתומצת, ללא יכולת להתבוננות ביקורתית ומעמיקה לגבי הבעייתיות שבהתנהגותו, וניכר כי אינו מבין היטב את השלכות מעשיו וחומרתם.",תסקיר שירות המבחן למבוגרים –
19,ME-20-06-12035-341,"שירות המבחן עוד התרשם כי הנאשם נעדר בשלות רגשית ובעל דפוסי חשיבה ילדותיים, וכי ביצוע העבירות משקף התנהגות אימפולסיבית וסקרנית מתוך רצון לאמץ לעצמו דפוסי התנהגות שיתכן ומייחס להם תחושת כוח וגבריות.",תסקיר שירות המבחן למבוגרים –
20,ME-20-06-12035-341,"מצוין כי הנאשם גדל בבית בעל ערכים נורמטיביים, אשר שולל התנהגות בעייתית, אם כי קיים פער בין הצגת תפקודו התקין של הנאשם לבין מעורבותו בביצוע העבירות.",תסקיר שירות המבחן למבוגרים –
21,ME-20-06-12035-341,"לגבי גורמי הסיכון להישנות ביצוע העבירה, הדגש היה על חומרת התנהגותו של הנאשם, המידע המצומצם שמסר, הקושי של הנאשם  להעמיק ולפרט את המניעים שהובילו אותו לכדי ביצוע העבירות, חוסר בשלותו ונטייתו של הנאשם להתנהגות אימפולסיבית וילדותית.",תסקיר שירות המבחן למבוגרים –
22,ME-20-06-12035-341,"בבחינת מרכיבי הסיכוי לשיקום, נלקחה בחשבון העובדה כי הנאשם נעדר עבר פלילי, וכן התרשמות שירות המבחן כי ההליך המשפטי המתנהל כנגד הנאשם מהווה עבורו הרתעה ומציב בפניו גבול ברור.",תסקיר שירות המבחן למבוגרים –
23,ME-20-06-12035-341,"לכן, נקבע כי קיים סיכון נמוך להישנות התנהגות דומה.",תסקיר שירות המבחן למבוגרים –
24,ME-20-06-12035-341,בסיכום התסקיר – התרשם שירות המבחן כי הנאשם אינו יכול להסתייע בטיפול במסגרת שירות המבחן בעיתוי זה ולפיכך אין המלצה טיפולית בעניינו.,תסקיר שירות המבחן למבוגרים –
25,ME-20-06-12035-341,"נכתב כי הנאשם זקוק לענישה משמעותית ומרתיעה שתחדד עבורו את חומרת מעשיו, וההמלצה הינה כי במסגרת הענישה יילקח בחשבון גילו הצעיר של הנאשם והעובדה כי הוא נעדר עבר פלילי.",תסקיר שירות המבחן למבוגרים –
26,ME-20-06-12035-341,"ב""כ המאשימה הגיש טיעון לעונש כתוב (סומן מא/1) והשלים טיעוניו בעל פה.",טענות המאשימה לעונש -
27,ME-20-06-12035-341,"במסגרת הטיעון, ביקש ב""כ המאשימה לקבוע מתחם ענישה שנע בין 4 ל-6 שנים ולמקם את עונשו של הנאשם באמצע המתחם, וזאת בשים לב לעוצמתו של הנשק, משך הירי הממושך, כמות התחמושת הרבה שנורתה, הנזק שנגרם לתושבי האזור, המורא שחשו המתלוננים שדיווחו למשטרה אודות הירי, היקף הרדיוס בו נשמעו אותם צרורות ירי ממושכים והקרבה של מקום הירי לבית הספר, המוקם באמצע שכונת המגורים.",טענות המאשימה לעונש -
28,ME-20-06-12035-341,"עוד טען ב""כ המאשימה כי יש לקחת בחשבון את העובדה שהנאשם לא לקח אחריות על מעשיו.",טענות המאשימה לעונש -
29,ME-20-06-12035-341,"נטען כי הנאשם אמנם הודה בפני עורכת התסקיר כי הוא זה שביצע את המעשים אולם בהמשך, הפחית מחומרת מעשיו בכך שציין כי מצא את הנשק על הגג וירה בו מתוך סקרנות, כך שהודאת הנאשם בפני שירות המבחן בביצוע המעשים הינה ""מס שפתיים"" בלבד.",טענות המאשימה לעונש -
30,ME-20-06-12035-341,"ב""כ המאשימה הפנה לתסקיר אשר המליץ על ענישה משמעותית ומרתיעה וכן הפנה לפסיקה אשר פורטה בטיעון לעונש הכתוב.",טענות המאשימה לעונש -
31,ME-20-06-12035-341,"ב""כ הנאשם ביקש שלא לזקוף לחובת הנאשם את העובדה כי בחר לנהל את ההליך הפלילי וזאת מהסיבה כי הנאשם זוכה מחלק מהעבירות שיוחסו לו לגבי חלק מאביזרי הנשק, מה גם שמדובר בתיק המבוסס על ראיות נסיבתיות והיה מקום לנהל את  ההליך.",טענות ההגנה לעונש -
32,ME-20-06-12035-341,"בנוסף נטען כי בעת גזירת עונשו של הנאשם יש לשקול את העובדה כי הנאשם נשא את הנשק נשיאה קצרה והשתמש בו שימוש רגעי, וכי הנשק נתפס ולא נגרם כל נזק בפועל.",טענות ההגנה לעונש -
33,ME-20-06-12035-341,"ב""כ הנאשם אף הדגיש כי מדובר בנאשם המנהל אורח חיים נורמטיבי ועוזר בפרנסת משפחתו ואף הוגשו תלושי שכר של הנאשם וגיליון ציונים שלו (סומנו נא/4).",טענות ההגנה לעונש -
34,ME-20-06-12035-341,"בנוסף, ב""כ הנאשם ביקש להגיש שישה מסמכים הכוללים המלצות שונות שקיבל הנאשם וכן אישורים בדבר התנדבותו במוסדות שונים, אותם אף נדרש להציג בפני שירות המבחן (בהקשר זה יוער כי ב""כ המאשימה התנגד להגשת המסמכים, אך לאחר שקילת טיעוני הצדדים מצאתי לקבלם לתיק).",טענות ההגנה לעונש -
35,ME-20-06-12035-341,"לעניין מתחם הענישה, ביקש ב""כ הנאשם לקבוע מתחם הנע בין 7 חודשים לבין 20 חודשי מאסר בפועל, ולהשית על הנאשם עונש של תשעה חודשי מאסר אשר ירוצו בעבודות שירות, בניכוי עשרה ימים בהם היה עצור מיום 23.5.2020 עד יום 2.6.2020.",טענות ההגנה לעונש -
36,ME-20-06-12035-341,"ב""כ הנאשם ציין כי מיום 2.6.2020 ועד היום נמצא הנאשם במעצר בית, וכי במהלך תקופה זו לא נרשמו לחובת הנאשם הפרות כלשהן.",טענות ההגנה לעונש -
37,ME-20-06-12035-341,עוד נטען כי השתת מאסר בפועל על הנאשם לתקופה ממושכת תזיק לנאשם ויש להימנע מכך.,טענות ההגנה לעונש -
38,ME-20-06-12035-341,"עסקינן באירוע אחד, אשר במהלכו ביצע הנאשם את מכלול המעשים נשוא כתב האישום.",אירוע בודד או מספר אירועים –
39,ME-20-06-12035-341,"נזכיר כי הנאשם הורשע בכך שהחזיק ונשא מחסנית ונשק מסוג M16 שלא כדין, וירה בנשק בהיותו על גג הבניין בו הוא מתגורר, עשרות כדורים, תוך סיכון חיי אדם.",מתחם הענישה -
40,ME-20-06-12035-341,"הערכים החברתיים שנפגעו מביצוע העבירות הינם הפגיעה בשלום הציבור, בביטחונו ובתחושת הביטחון ואף פגיעה בסדר הציבורי – והדברים ברורים.",מתחם הענישה -
41,ME-20-06-12035-341,נסיבות הקשורות בביצוע העבירה -,מתחם הענישה -
42,ME-20-06-12035-341,"באשר לסוגיית התכנון המקדים - לא ניתן לקבוע בוודאות אם עסקינן במעשים אשר הינם פרי תכנון מוקדם, או מעשים רגעיים וספונטניים אשר במהלכם החליט הנאשם לירות בנשק, ובכל אופן נתון זה לא היה חלק מכתב האישום - כך שנצא מנקודת ההנחה המקלה עם הנאשם.",מתחם הענישה -
43,ME-20-06-12035-341,"באשר לנזק שנגרם מביצוע העבירות – עבירות הנשק, וקל וחומר – עבירת הירי, טומנות בחובן פוטנציאל למסוכנות מוחשית וממשית לשלום הציבור.",מתחם הענישה -
44,ME-20-06-12035-341,"בענייננו, כפי שהוכח במהלך הצגת הראיות – המדובר היה בערב חג ובמועד הרלבנטי נשמעו יריות רבות מכמה מוקדי ירי ברחבי היישוב, והמתלוננים שהתקשרו למשטרה לדווח על הירי, דיווחו על עוד יריות ממקומות נוספים ומכיוונים שונים.",מתחם הענישה -
45,ME-20-06-12035-341,"בפועל, למרבה המזל לא נגרמה פגיעה ולא נגרם נזק, מעבר למורא שהטיל הנאשם במעשיו על אותם אנשים אשר התלוננו על הירי שנשמע, אך אין בכך כדי להפחית מפוטנציאל הנזק שקיים מירי מגג של בניין מגורים בסביבת מגורים צפופה.",מתחם הענישה -
46,ME-20-06-12035-341,מדיניות הענישה הנוהגת –,מתחם הענישה -
47,ME-20-06-12035-341,"נפסק לא אחת כי חומרתן של עבירות הנשק בכך שהן מקימות סיכון ממשי וחמור לציבור ויוצרות פוטנציאל להסלמה עבריינית, ואף נפסק כי חומרה זו מחייבת ליתן ביטוי עונשי באמצעות הרחקת מבצעי העבירות לתקופת מאסר ממשית לריצוי בפועל.",מתחם הענישה -
48,ME-20-06-12035-341,"בית המשפט העליון הבהיר עוד בפסיקתו האחרונה, במספר הזדמנויות, כי הגיעה העת להחמיר בעבירות הנשק.",מתחם הענישה -
49,ME-20-06-12035-341,"מתוך הפסיקה הרבה אליה הפנו הצדדים, ופסיקה נוספת, נזכיר את המקרים הבאים:",מתחם הענישה -
50,ME-20-06-12035-341,"מכאן, שקיימים מקרים רבים בהם עסקינן בעבירות דומות, וכאשר המדובר במורשעים שהינם בגירים צעירים, ללא עבר פלילי.",מתחם הענישה -
51,ME-20-06-12035-341,"משמע, שיש מקום לעשות אבחנה מסוימת בין מקרים בהם הירי מתבצע במסגרת סכסוכים ומטרתו הפחדה ואיום, לבן מקרים בהם לא הוכח מניע שמגלם חומרה (כפי שהיה במקרה הנוכחי).",מתחם הענישה -
52,ME-20-06-12035-341,"עוד נזכור כי העונש המרבי הקבוע בחוק לעבירת הנשק לפי סעיף 144(ב) רישא לחוק העונשין, עומד על 10 שנות מאסר, ולגבי עבירה של ירי באזור מגורים, לפי סעיף 340א(ב)1 לחוק העונשין, העונש המרבי הינו 5 שנות מאסר (תיקון 134 משנת 2018).",מתחם הענישה -
53,ME-20-06-12035-341,"הדברים יפים לעת הזו, שכן ""השעה אכן צריכה לכך"" ואין צורך להוסיף.",מתחם הענישה -
54,ME-20-06-12035-341,"בהתחשב במהות המעשים, בערכים החברתיים שנפגעו מביצוע העבירות, במידת הפגיעה בהם, בהתחשב במדיניות הענישה הנהוגה ובנסיבות הקשורות בביצוע העבירות, סבורני כי מתחם הענישה לגבי האירוע בו עסקינן הינו 12 עד 36 חודשי מאסר בפועל, וענישה על תנאי.",מתחם הענישה ההולם -
55,ME-20-06-12035-341,שיקולי שיקום – מקדמית יובהר כי אין לסטות מהמתחם שנקבע מעלה משיקולי שיקום.,העונש המתאים בזיקה למתחמי הענישה –
56,ME-20-06-12035-341,"בהקשר זה אציין כי בתסקיר, מיום 7.3.2021, נמנעה עורכת התסקיר מלבוא בהמלצה טיפולית בעניינו של הנאשם והעריכה כאמור כי הוא זקוק לענישה משמעותית ומרתיעה שתחדד עבורו את החומרה שבמעשיו.",העונש המתאים בזיקה למתחמי הענישה –
57,ME-20-06-12035-341,"שירות המבחן התרשם, כאמור, כי הנאשם נוטה להפחית מחומרת מעשיו, ללא יכולת להתבוננות ביקורתית ומעמיקה על הבעייתיות בהתנהגותו, וניכר כי אינו מבין היטב את השלכות וחומרת המעשים.",העונש המתאים בזיקה למתחמי הענישה –
58,ME-20-06-12035-341,"לפיכך, אין לסטות מהמתחם משיקולי שיקום.",העונש המתאים בזיקה למתחמי הענישה –
59,ME-20-06-12035-341,עבר פלילי – הנאשם נעדר עבר פלילי ויש לשקול נתון זה לקולה.,העונש המתאים בזיקה למתחמי הענישה –
60,ME-20-06-12035-341,"גילו של הנאשם – הנאשם יליד 1999, והוא אכן ""בגיר-צעיר"", אשר נמצא בתחילת דרכו, וטרם נסללה פרשת חייו המקצועית והמשפחתית.",העונש המתאים בזיקה למתחמי הענישה –
61,ME-20-06-12035-341,"עם זאת, וכפי שמוזכר בפסיקה מעלה, ההלכה היא בדבר החמרת הענישה בעבירות הנשק, גם כשמדובר בבגירים צעירים, כך שלשיקול זה יהא משקל, אך לא מכריע.",העונש המתאים בזיקה למתחמי הענישה –
62,ME-20-06-12035-341,"שיקולי הרתעה - בענייננו, יש מקום להרתעה ממשית אישית מבחינת הנאשם, וזאת נוכח התעוזה הגלומה בביצוע העבירה, ובשים לב לכך שהנאשם התקשה להעמיק ולפרט את המניעים שהובילו אותו לבצע את העבירות, וכפי שממליץ שירות המבחן.",העונש המתאים בזיקה למתחמי הענישה –
63,ME-20-06-12035-341,"בנוסף יש לתת את הדעת לשיקול הרתעת הרבים בכל הקשור בשכיחות תופעת העבירות  בנשק, שכיחות ""הירי מהגגות"" ופסיקתו של בית משפט העליון לגבי הצורך בהחמרת הענישה, תוך מתן משקל רב יותר לשיקולי ההרתעה במסגרת מכלול שיקולי הענישה בעבירות נשק.",העונש המתאים בזיקה למתחמי הענישה –
64,ME-20-06-12035-341,"נסיבות אישיות של הנאשם – עיינתי במסמכים שהגיש ב""כ הנאשם ובניהם תלושי השכר וגיליון ציונים (נא/4) של הנאשם, כמו גם בהמלצות ובאישורים השונים שהגיש ב""כ הנאשם בדבר התנדבות הנאשם במסגרות שונות (נא/5).",העונש המתאים בזיקה למתחמי הענישה –
65,ME-20-06-12035-341,"מהמסמכים עולה כי מדובר בנאשם נורמטיבי אשר גילה תפקוד תקין וסביר במהלך חייו, מתנדב במספר ארגונים ופעיל במסגרות קהילתיות.",העונש המתאים בזיקה למתחמי הענישה –
66,ME-20-06-12035-341,"נוכח האמור, עמדתי היא כי על העונש להיות ממוקם בחצי התחתון של המתחם.",העונש המתאים בזיקה למתחמי הענישה –
67,ME-20-06-12035-341,"במכלול השיקולים, בהתחשב במתחם הענישה ההולם לעיל ולאחר שקילת ההיבטים לחומרה ולקולה, והואיל ו""העיקרון המנחה בענישה הוא קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו"" (כקבוע בסעיף 40ב' לחוק העונשין), אני גוזרת על הנאשם את העונשים הבאים:",סיכום -
68,ME-20-06-12035-341,"20 חודשי מאסר בפועל, בניכוי תקופת מעצרו של הנאשם מיום 23.5.2020 ועד יום 2.6.2020 ומיום 6.4.2021 ועד היום;",סיכום -
69,ME-20-06-12035-341,"6 חודשי מאסר על תנאי, אותם ירצה הנאשם אם יעבור תוך שלוש שנים אחת העבירות אשר בהן הורשע בתיק זה, ויורשע בגינה.",סיכום -
70,ME-20-06-12035-341,זכות ערעור תוך 45 יום.,סיכום -
71,ME-20-06-12035-341,"ניתן היום,  ט""ז אייר תשפ""א, 28 אפריל 2021, בנוכחות הנאשם ובאי כוח הצדדים.",סיכום -
72,ME-20-06-12035-341,"בעניין עריכה ושינויים במסמכי פסיקה, חקיקה ועוד באתר נבו – הקש כאן","תמר נאות פרי, שופטת"
