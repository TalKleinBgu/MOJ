,verdict,text,part
0,ME-12-05-39094-11,"תפ""ח 39094-05-12 מדינת ישראל נ' שלב (עציר) ואח'",בית המשפט המחוזי בחיפה
1,ME-12-05-39094-11,דביר בן חיים (עציר),נגד
2,ME-12-05-39094-11,"חוק העונשין, תשל""ז-1977: סע'  29, 40ב, 40ג(א), 40ג(ב), 40ו., 40ז, 40ט)., 144 (א), (ב), 298, 40יא, 40יב, 40יג, 40יג(א), 40יג(ב), 499",הנאשמים
3,ME-12-05-39094-11,"חוק זכויות נפגעי עבירה, תשס""א-2001",הנאשמים
4,ME-12-05-39094-11,"* כאשר נאשם מגיע להסדר טיעון עם התביעה הכולל עונש בטווח ענישה מוסכם המוצג בפני בית המשפט על ידי כל אחד מהצדדים על פי הטיעון כפי שהוסכם, הרי שהוא נוטל על עצמו את הסיכון כי יושת עליו הרף המקסימאלי של הטווח המוסכם.",הנאשמים
5,ME-12-05-39094-11,* עונשין – ענישה – מדיניות ענישה: הסדר טיעון,הנאשמים
6,ME-12-05-39094-11,* עונשין – ענישה – מדיניות ענישה: הריגה,הנאשמים
7,ME-12-05-39094-11,* עונשין – ענישה – מדיניות ענישה: עבירות נשק,הנאשמים
8,ME-12-05-39094-11,"הנאשמים הורשעו על פי הודאתם, במסגרת הסדר טיעון, בעבירות שיוחסו להם בכתב האישום המתוקן.",הנאשמים
9,ME-12-05-39094-11,"העבירות בהן הורשעו הנאשמים הן: הריגה, קשר לפשע ועבירות בנשק.",הנאשמים
10,ME-12-05-39094-11,"על פי הסדר הטיעון, הוסכם בין באי כוח הצדדים, כי על הנאשמים ייגזר עונש מאסר בפועל בטווח ענישה שבין 18 שנים ל- 27 שנים, כאשר כל צד יעתור בהתאם לטווח העליון או התחתון.",הנאשמים
11,ME-12-05-39094-11,בית המשפט פסק כלהלן:,הנאשמים
12,ME-12-05-39094-11,"אין בהסכמת הצדדים לעניין העונש הראוי כדי למנוע מבית המשפט לבחון את העונש המוסכם על פי המבחנים הקבועים בחוק, תוך יישום הוראותיו.",הנאשמים
13,ME-12-05-39094-11,"עסקינן במספר עבירות המהוות אירוע אחד, ומשכך יש לקבוע מתחם עונש הולם לאירוע כולו, ולגזור עונש כולל לכל העבירות בשל אותו אירוע.",הנאשמים
14,ME-12-05-39094-11,"בהתאם לעיקרון ההלימה, אין להתחשב רק בסוג העבירות שבוצעו, אלא גם בחומרת מעשה העבירה בנסיבותיו ומידת אשמו של הנאשם.",הנאשמים
15,ME-12-05-39094-11,"יש לקבוע מתחם עונש הולם לאירוע כולו, ולגזור עונש כולל לכל העבירות.",הנאשמים
16,ME-12-05-39094-11,"במעשיהם הנלוזים והנפשעים, רמסו הנאשמים ברגל גסה את עקרון קדושת החיים והפכוהו עפר.",הנאשמים
17,ME-12-05-39094-11,"גדיעת חיי אדם והערך של חיי אדם, צריך להיות הערך המוגן ביותר בכל חברה מתוקנת.",הנאשמים
18,ME-12-05-39094-11,"כאשר נסיבותיו של מעשה ההמתה מתאפיינות בחומרה קשה במיוחד – כפי בענייננו – ניתן להשית את העונש המרבי הקבוע בצידה של העבירה, או עונש הנושק לעונש המרבי האמור.",הנאשמים
19,ME-12-05-39094-11,"באשר לעבירת קשירת הקשר בה הורשעו הנאשמים, נראה כי עבירה זו נבלעת בעבירה העיקרית שבה הורשעו הנאשמים, קרי עבירת ההריגה.",הנאשמים
20,ME-12-05-39094-11,"מתחם הענישה ההולם את מעשי העבירות שביצעו הנאשמים – קשירת קשר, הריגה בדם קר, שקדם לה תכנון מקדים ומדוקדק באמצעות נשק חם שהחזיקו שלא כדין – נע בין 20 שנים ברף התחתון, לבין 27 שנים ברף העליון.",הנאשמים
21,ME-12-05-39094-11,"העונש שנגזר על הנאשמים הולם, ומאזן נכונה בין השיקולים לקולה, בעיקר הודאתם במסגרת הסדר הטיעון, לבין השיקולים לחומרה לחובתם.",הנאשמים
22,ME-12-05-39094-11,"הנאשמים הורשעו על פי הודאתם, במסגרת הסדר טיעון, בעבירות שיוחסו להם בכתב האישום המתוקן (להלן: ""כתב האישום"").",גזר דין
23,ME-12-05-39094-11,"העבירות בהן הורשעו הנאשמים הן: הריגה, קשר לפשע ועבירות בנשק, וזאת לפי סעיפים 298 בצירוף סעיף 29, 499 ו-144 (א) ו-(ב) לחוק העונשין, התשל""ז-1977 (להלן: ""חוק העונשין"").",גזר דין
24,ME-12-05-39094-11,"על פי הסדר הטיעון, הוסכם בין באי כח הצדדים, כי על הנאשמים ייגזר עונש מאסר בפועל בטווח ענישה שבין 18 שנים ל- 27 שנים, כאשר כל צד יעתור בהתאם לטווח העליון או התחתון.",גזר דין
25,ME-12-05-39094-11,"כמו כן, הוסכם כי יוטל על הנאשמים עונש מאסר מותנה ופיצוי כספי למשפחת המנוח, על פי שיקול דעתו של בית המשפט, כאשר המאשימה תעתור לחיוב בפיצוי, בעוד ההגנה תהא רשאית לבקש להימנע מכך.",גזר דין
26,ME-12-05-39094-11,"בהתייחס לנאשם 1, תלוי ועומד נגדו עונש מאסר על תנאי חב הפעלה, בן 12 חודשים, שהוטל עליו בתיק פלילי 1184/08 (חדרה) [פורסם בנבו] מיום 20/09/09, והוארך לתקופה של שנתיים ביום 15/12/10 בתיק פלילי 34008-05-10 (אילת) [פורסם בנבו].",גזר דין
27,ME-12-05-39094-11,"הפעלת מאסר על תנאי זה אינה נכללת בטווח הענישה שהוסכם עליו, והטיעון לעניין אופן הפעלתו הינו חופשי, כך שהמאשימה תעתור להפעלתו בנוסף למאסר שבטווח הענישה העליון, ובמצטבר לו,היינו 28 שנים לריצוי בפועל, בעוד ההגנה רשאית לעתור לריצויו בחופף.",גזר דין
28,ME-12-05-39094-11,"כרקע לאמור בכתב האישום צויין, כי הנאשמים חברים.",גזר דין
29,ME-12-05-39094-11,"בתאריכים הרלבנטיים לכתב האישום התגורר נאשם 3 בביתו של הנאשם 2 ברח' רמב""ם 15 בנהריה (להלן: ""הבית""), יחד עם הנאשם 2 ואשתו.",גזר דין
30,ME-12-05-39094-11,"עוד צויין, כי בתקופה הרלבנטית לכתב האישום היה סכסוך בין הנאשמים לבין אופיר לאלאזר (להלן:""המנוח"") ובני משפחתו.",גזר דין
31,ME-12-05-39094-11,"הסכסוך נבע, בין היתר, מחוב אותו חב לכאורה המנוח לנאשמים ולווה במספר עימותים הדדיים בעלי אופי אלים, בין הצדדים (להלן: ""הסכסוך"").",גזר דין
32,ME-12-05-39094-11,"בשלהי חודש מרץ 2012 או בסמוך לכך, בעקבות הסכסוך והעימותים ההדדיים, עברו הנאשם 1, אשתו וילדיו להתגורר אף הם בבית.",גזר דין
33,ME-12-05-39094-11,"בשלב זה, התקינו הנאשמים מספר מצלמות אבטחה בבית, שחוברו לממיר שהוצב בסלון הבית (להלן: ""הממיר"").",גזר דין
34,ME-12-05-39094-11,"בתאריך 03/04/12 בשעות הערב, ובהמשך לסכסוך, הגיעו הנאשמים לאיזור מגורי משפחת המנוח ותצפתו על בני משפחתו, תוך שהם מדווחים האחד לשני על הגעת בני המשפחה ועל אפשרות הגעת כוחות משטרה למקום, ככל שיגיעו, ובשלב מסויים התפתח עימות בין הצדדים.",גזר דין
35,ME-12-05-39094-11,"בעקבות האמור לעיל, קשרו הנאשמים קשר לפגוע במנוח באמצעות ירי (להלן: ""הקשר"").",גזר דין
36,ME-12-05-39094-11,"במסגרת הקשר פעלו הנאשמים כמפורט להלן: הנאשמים הצטיידו בלא פחות משני אקדחים המסוגלים להמית אדם ובתחמושת, אותם החזיקו ונשאו ללא רשות על פי דין (להלן: ""האקדחים"") והמתינו עם האקדחים בסלון הבית.",גזר דין
37,ME-12-05-39094-11,"נאשם 3 התקשר מספר פעמים לאנשים שונים שעיסוקם במחשבים ומצלמות וקיבל מהם, לבקשתו, הנחיות מפורטות כיצד להפסיק את ההקלטה של המצלמות בבית, כל זאת כדי למנוע תיעוד.",גזר דין
38,ME-12-05-39094-11,"הנאשם 1 הזמין מונית לבית וכשזו הגיעה, התקשר לנהג וביקש ממנו שימתין באזור ויחזור עוד מעט, כל זאת על מנת להיעזר במונית כרכב מילוט.",גזר דין
39,ME-12-05-39094-11,"בסביבות השעה 24:35, בעת שישבו הנאשמים בסלון הבית כשהם מצויידים באקדחים והמתינו להגעת המנוח, הבחינו בשתי דמויות מגיעות לאזור הבית, כשהמנוח אחת מהן.",גזר דין
40,ME-12-05-39094-11,"בסמוך לכך, התקשר שוב הנאשם 1 לנהג המונית וביקש ממנו לבדוק האם יש משטרה באזור.",גזר דין
41,ME-12-05-39094-11,נהג המונית בדק את האזור והודיע לנאשם 1 שאין משטרה בנמצא.,גזר דין
42,ME-12-05-39094-11,"בסמוך לכך, ניתקו הנאשמים את חיבור הממיר מהמצלמות, על מנת למנוע תיעוד.",גזר דין
43,ME-12-05-39094-11,"הנאשמים, כשהם מצויידים באקדחים, יצאו לעבר המנוח והאדם הנוסף כשאלה נשאו סכין בכליהם.",גזר דין
44,ME-12-05-39094-11,הנאשמים התחילו לירות מספר רב של יריות לעברם.,גזר דין
45,ME-12-05-39094-11,"לעבר המנוח נורו 6 יריות, שפגעו בבטנו, בגבו ובראשו, כשאחת מהיריות שפגעה בראש נורתה ממרחק של פחות ממטר.",גזר דין
46,ME-12-05-39094-11,"כתוצאה מהירי שביצעו הנאשמים במנוח, נגרמו לו פגיעות במקומות שונים בפלג גופו העליון ובראשו.",גזר דין
47,ME-12-05-39094-11,"מותו של המנוח, כך צויין בכתב האישום, נגרם מנזקים חמורים לריאות ולכבד, ממעבר 3 קליעים דרך הגוו.",גזר דין
48,ME-12-05-39094-11,"קליע נוסף עבר משיקי במח, וסביר להניח שתרם לסיבת המוות בעקבות הנזק החמור.",גזר דין
49,ME-12-05-39094-11,"בשלב זה, נמלטו הנאשמים 1 ו-2 מהמקום, עד שנעצרו על ידי המשטרה בתאריכים 18/04/12
ו-20/04/12.",גזר דין
50,ME-12-05-39094-11,"נאשם 3 נשאר בבית ודאג עוד באותו הלילה להעלים ראיות, ובין היתר לסלק את ממיר המצלמות מהבית ולהשמיד כרטיסי סים של מכשירי פלאפון.",גזר דין
51,ME-12-05-39094-11,"בהמשך אותו לילה, נעצר הנאשם 3 בבית.",גזר דין
52,ME-12-05-39094-11,"במעשיהם, כמתואר לעיל, קשרו הנאשמים קשר לפגוע במנוח באמצעות ירי וגרמו בצוותא חדא במעשה אסור למותו של המנוח וכן, החזיקו ונשאו בצוותא חדא נשק ותחמושת בלא רשות על פי דין לנשיאתם והחזקתם.",גזר דין
53,ME-12-05-39094-11,תסקיר נפגע אודות בני משפחת הקרבן,גזר דין
54,ME-12-05-39094-11,"נעתרנו לבקשת ב""כ המאשימה והורינו על הכנת תסקיר קרבן בהתייחס למשפחת המנוח.",גזר דין
55,ME-12-05-39094-11,"בתסקיר זה פירטה הגב' דליה פלדמן, מפקחת מחוזית לנפגעי עבירה, את הרקע המשפחתי של הקרבן ולצורך כך שוחחה עם הוריו, אחיו ואחותו וכן עם בת זוגו לשעבר ואם בנם בן השנתיים וחצי.",גזר דין
56,ME-12-05-39094-11,"בתסקיר צויין כי, כעשור עובר לאירוע נשוא כתב האישום, יחסי הוריו של המנוח עלו על שרטון,  בהמשך להתמודדות משברית קודמת של האם עם טיפולים מורכבים שעברה בעקבות מחלה בה לקתה.",גזר דין
57,ME-12-05-39094-11,"לאירועים אלו שפקדו את המשפחה הייתה השפעה רבה על המנוח אשר היה קרוב לאמו, נזקק לה וחשש שמא עלול לאבד אותה.",גזר דין
58,ME-12-05-39094-11,"בהתייחס למנוח, פורט כי התגייס לצה""ל וסיים את שירותו הצבאי, ואולם בסמוך לשחרורו ביצע עבירה אשר בגינה נדון ל-4 שנות מאסר, וכי בשנתיים שחלפו מאז שחרורו מהכלא ועד למותו נעשה ניסיון של בני משפחתו לסייע בידו להקים משפחה ולקיים אורח חיים יציב ותקין, למרות  קשייו להתרחק ולהימנע ממעורבות בפלילים.",גזר דין
59,ME-12-05-39094-11,בעת מותו היה בנו התינוק כבן 4 חודשים בלבד.,גזר דין
60,ME-12-05-39094-11,"עורכת התסקיר ציינה כי האכזריות שבה נגרם מותו של המנוח, שכלל ירי מטווח קצר, אינה מרפה מהם ולכך השלכות ונזקים ביכולת ההתמודדות שלהם עם האבל הטראומתי והמורכב שבו הם מצויים.",גזר דין
61,ME-12-05-39094-11,"האם מתוארת כמי שנותרה, לאחר מותו של המנוח, שבר כלי, ""מרוקנת מכוחותיה הפיזיים והנפשיים"", וכי שיתפה בסימפטומים הפוסט-טראומתיים מהם היא סובלת: כמו קשיי הירדמות, סיוטים, מחשבות טורדניות, פחד, דריכות ואימה שמא הנאשמים או אחרים מטעמם, עלולים לפגוע בילדיה האחרים.",גזר דין
62,ME-12-05-39094-11,"ההשפעות הרגשיות הקשות שתוארו לעיל, בהתייחס לאם, מלוות גם את האב, אשר מות בנו גרם אף לו לזעזוע עמוק, להסתגרות בתוך עצמו והימנעות מאינטראקציות עם בני משפחה וחברים.",גזר דין
63,ME-12-05-39094-11,כך גם לגבי אחיו של המנוח.,גזר דין
64,ME-12-05-39094-11,"התרשמות עורכת התסקיר הינה שאצל משפחת הקרבן, כפרטים וכמכלול, האבל המתמשך מלווה את מהלך חייהם ומותיר את המשפחה כואבת, מרוקנת, נטולת שמחת חיים ובמשבר כרוני.",גזר דין
65,ME-12-05-39094-11,"כמו כן, ניכרים אצלם נזקים רגשיים ותפקודיים, במישורים נרחבים בחייהם, המועצמים, על רקע אירועים קשים בעברם (מחלת האם ופרידת ההורים).",גזר דין
66,ME-12-05-39094-11,"הצפייה היא לקשיים משמעותיים בהמשך התמודדות המשפחה עם האובדן הטרגי והאלים של המנוח, כשבולטת חרדתם לבריאותה ושלומה של אֵם המשפחה, וכי למעשה כל אחד מבני המשפחה (למרות הלכידות המשפחתית אותה הם מגלים) נותר בודד בכאב ובאובדן שחווה, ולכן ההערכה היא כי מצב זה עלול להימשך לאורך זמן.",גזר דין
67,ME-12-05-39094-11,"המשפחה מצפה כי תינתן ""הכרה מקסימאלית בחומרת העבירה"", וכן כי יוטל פיצוי כספי הולם, שיועבר לרווחת בנו של המנוח, אותו לא זכה לגדל.",גזר דין
68,ME-12-05-39094-11,"ב""כ המאשימה הניחה בפנינו, במסגרת ראיותיה לעונש, את פסקי הדין המתייחסים לעונש המאסר המותנה התלוי ועומד כנגד הנאשם מס' 1, וכן תיעוד המתייחס לעבירות פליליות בעבר של כל הנאשמים ורישומיהם הפליליים (ט/1 - ט/12).",גזר דין
69,ME-12-05-39094-11,"ב""כ הנאשם מס' 1 הניח בפנינו מספר תעודות הוקרה והצטיינות משירותו הצבאי של הנאשם 1 (ס/1 – ס/3), וכן מסמכים באשר למצבו הכלכלי של הנאשם, בכלל זה הליך הוצל""פ (ס/4 – ס/5).",גזר דין
70,ME-12-05-39094-11,"בנוסף לכך, העידו מספר עדי אופי בעניינו של הנאשם 1– גב' מירב משה סיפרה בעדותה ובמכתב שהגישה (ס/6), כי היא מכירה את הנאשם 1 עוד מנעוריו כחבר של אחיה ובהתרגשות רבה העידה על היכרותה איתו במשך השנים ועל הקשר ביניהם, כמו גם על הקשיים שליוו את הנאשם ובני משפחתו לאורך השנים.",גזר דין
71,ME-12-05-39094-11,"לדברי הגב' משה, הימצאו של הנאשם 1 כיום בבית האסורים אינו ""המקום הטבעי"" שלו, כהגדרתה, וכלשונה ""זה התסריט הכי לא אמיתי שאפשר לדמיין עבורו"" (עמ' 1135 ש' 1 לפרוט').",גזר דין
72,ME-12-05-39094-11,"רעיית הנאשם, גב' נטלי שלב, סיפרה על ראשית דרכה עם הנאשם ועל החלטתם למסד את הקשר ביניהם ולהינשא והיותם כיום הורים לשני ילדים, כאשר לדבריה מצבה הכלכלי הינו בכי רע, והיא מתקיימת בסיוע של ""השלמת הכנסה"" מן המוסד לביטוח לאומי.",גזר דין
73,ME-12-05-39094-11,"גב' שלב דיברה בהתרגשות רבה על חייהם המשותפים, על הנאשם 1 כפי שהכירה אותו לאורך השנים, על הסתבכותו הכלכלית ולאחר מכן הפלילית, וביקשה  את רחמי בית המשפט.",גזר דין
74,ME-12-05-39094-11,"ב""כ הנאשם 2, הגישה אישורים על לימודיו במסגרות שונות במסגרת שירות בית הסוהר (ס/8 ו-ס/9), וכן מסמך המתייחס להריונה של רעייתו ורישום פלילי של המנוח (ס/10).",גזר דין
75,ME-12-05-39094-11,"עוד ביקשה ב""כ הנאשם 2 להגיש כובע צמר שנמצא בזירת העבירה ועליו דנ""א של המנוח.",גזר דין
76,ME-12-05-39094-11,"תחת זאת הצהירה ב""כ המאשימה על דבר הימצאו של כובע שכזה תוך שהסתייגה בהצהרתה באשר לכל מסקנה נגזרת מעובדת הימצאו של הכובע בזירת העבירה.",גזר דין
77,ME-12-05-39094-11,"מטעם הנאשם מס' 2 העיד בן זוגה של אימו, מר אבי אילוק, אשר סיפר בעדותו כי הוא מכיר נאשם זה מגיל 14, לאחר שאביו הביולוגי עזב את הבית במפתיע והשאיר את אימו עם שלושה ילדים קטנים במצב כלכלי קשה ביותר.",גזר דין
78,ME-12-05-39094-11,"עוד הגדיר מר אילוק את הנאשם כ""בחור מושפע, בחור נגרר"" לטוב ולרע, כלשונו.",גזר דין
79,ME-12-05-39094-11,"באת כח הנאשם 3, הגישה כתב אישום ופסק דין המתייחס לאביו של הנאשם 3 - (ס/11 - מהם עולה כי האב נהג באלימות רבה כלפי רעייתו וילדיו, בכלל זה הנאשם, מעשים אשר באת כח המאשימה באותו מקרה, הגדירה אותם כ""מעשים מחרידים ומזעזעים"" אשר נמשכו מספר שנים ואשר בגינם נדון לעונש מאסר בפועל).",גזר דין
80,ME-12-05-39094-11,"כמו כן הוגש מסמך ממשרד הרווחה ""רשות חסות הנוער מעון אחווה עכו"" מיום 27.7.05 (ס/12), המתייחס לנאשם בהיותו כבן 15, מסמך המתייחס לקליטתו במעון ובו פורטו פרטים שונים אודותיו ואודות משפחתו, בכלל זה תנאי חיי המשפחה הסוציו-אקונומיים הקשים, הסתבכויותיו והעבירות שביצע יחד עם אחיו בחבורת נוער מנהריה, אשר:",גזר דין
81,ME-12-05-39094-11,"משכך, הומלץ על צו מעון לגביו.",גזר דין
82,ME-12-05-39094-11,"עוד הוגש ""דו""ח אירוע"" מיום 26/03/07 (ס/13) על כך שבהיותו חוסה במעון, נאשם 2 נפגע פגיעה מינית קשה ביותר על ידי אחר.",גזר דין
83,ME-12-05-39094-11,"אימו של הנאשם 3, אשר נכחה באולם אך מפאת קשיי שפה, הגישה מכתב מטעמה (ס/14) ובו פירטה בהרחבה על הגעת המשפחה לישראל בעקבות היות בעלה לוחם בצד""ל, וקשיי הקליטה בישראל שהשפיעו בצורה קשה על חייה המשותפים עם בעלה ויותר מכך, השפעה הרסנית על ילדיהם, בכללם הנאשם אשר חווה אלימות קשה מצד אביו.",גזר דין
84,ME-12-05-39094-11,"טיעוני ב""כ הצדדים לעונש",גזר דין
85,ME-12-05-39094-11,"בפתח טיעוניה לעונש בעל פה ובכתב (ט/14) ייחדה באת כח המאשימה דברים למנוח ולמשפחתו וציינה כי היה בן 29 במותו ""בחור צעיר שחייו נקטלו בדמי ימיו"" והותיר אחריו בת זוג וילד פעוט בן 4 חודשים שהוא כיום בן שנתיים וחצי, ושבה והתייחסה למכלול פרטים העולים מתסקיר הקרבן ואשר אליהם התייחסנו בסקירה לעיל.",גזר דין
86,ME-12-05-39094-11,"לשיטת באת כח המאשימה, נסיבותיו הספציפיות של תיק זה – על חומרת המעשה, נסיבותיו, מידת אשמתם של הנאשמים, שיקולי הגנה על הציבור, הרתעה אישית והרתעת הרבים – מצדיקות הטלת ענישה מחמירה במיוחד שתהלום את המקרה דנן.",גזר דין
87,ME-12-05-39094-11,"לדברי באת כח המאשימה, אין מדובר באירוע ספונטני, רגעי, נקודתי, חולף, בעידנא דריתחא, אלא באירוע מתמשך שנעשה ביישוב הדעת ושקדם לו קשר שקשרו הנאשמים לפגוע במנוח באמצעות ירי.",גזר דין
88,ME-12-05-39094-11,"עוד טענה באת כח המאשימה כי קדמה לאירוע הירי ""היערכות מוקדמת ומוקפדת"", כלשונה, כאשר הנאשמים פועלים כאיש אחד ונעזרים באחרים למימוש הקשר.",גזר דין
89,ME-12-05-39094-11,"זאת, לאחר סכסוך קודם שלווה בעימותים אלימים המהווים מניע למעשה ותוך שהנאשמים מצטיידים בלא פחות משני אקדחים אותם החזיקו ונשאו שלא כדין (אשר הוחזקו עד אז בידי גורמים פליליים).",גזר דין
90,ME-12-05-39094-11,"זאת ועוד, באת כח המאשימה פירטה, אחת לאחת, את פגיעות הירי בגופו של המנוח כאשר אחת מהן בראשו ושבוצעה במרחק של פחות ממטר.",גזר דין
91,ME-12-05-39094-11,"זאת, תוך הפגנת נחישות בקטילת חיי המנוח, ואכזריות יוצאת דופן המגבירה את חומרת המעשה ואת אשמתם.",גזר דין
92,ME-12-05-39094-11,לאחר כל זאת אף נמלטו מהזירה מבלי להושיט למנוח עזרה.,גזר דין
93,ME-12-05-39094-11,"הנאשמים, כך לשיטת באת כח המאשימה, פעלו בצוותא חדא, על שלבי הביצוע השונים, החל מקשירת הקשר, עובר להיערכות, המשך בירי וכלה לאחריו בבריחה מהמקום.",גזר דין
94,ME-12-05-39094-11,"בנוסף לאמור לעיל, הודגשה העובדה כי לנאשמים עבר פלילי במגוון עבירות ולא מדובר במעידה חד-פעמית.",גזר דין
95,ME-12-05-39094-11,נשקים אלה  מוחזקים שלא כדין בידי גורמים פליליים.,גזר דין
96,ME-12-05-39094-11,"לא מדובר במעשים שנעשו ""ברגע, כפרץ אחד של שלהוב הרוחות או באופן ספונטני"" כי אם במעשים שבוצעו בשלבים, בנפרד, לאחר קשירת קשר והיערכות מוקדמת ומוקפדת, ו""שימוש מזוויע"" שעשו בנשק.",גזר דין
97,ME-12-05-39094-11,"שיקולים שבטובת האינטרס הציבורי, שיקול גמול והרתעה ומתן ביטוי הולם לסלידה מהמעשים, יש בהם כדי להצדיק הטלת עונש נפרד ומצטבר בגין עבירות נשק, לעונש שייגזר בגין עבירות ההריגה והקשר.",גזר דין
98,ME-12-05-39094-11,"בהתייחס לעונש המאסר על תנאי לתקופה של שנה התלוי ועומד, כאמור, כנגד הנאשם 1 במסגרת תיק פלילי 1184-08 (חדרה) [פורסם בנבו] והינו חב הפעלה כיוון שהוארך לתקופה של שנתיים ביום 15/12/10 בתיק פלילי 34008-05-10 (אילת), [פורסם בנבו], עתרה ב""כ המאשימה להפעיל עונש מצטבר לעונש המאסר בפועל שיושת בטווח הענישה העליון עליו הוסכם, קרי 28 שנים לריצוי בפועל.",גזר דין
99,ME-12-05-39094-11,"לעניין הפיצוי הכספי, הפנתה באת כח המאשימה להלכה לפיה בפסיקת פיצוי, אין להתחשב במצבו הכלכלי של הנאשם.",גזר דין
100,ME-12-05-39094-11,"גם כאשר בית המשפט מעריך שאין סיכוי רב שהנאשם ישלם את הפיצוי, אין בכך כדי למנוע את חיובו בתשלום לאור המישור הערכי, המוסרי ועל פי רוחו של חוק זכויות נפגעי עבירה.",גזר דין
101,ME-12-05-39094-11,"בסיכומו של דבר, ביקשה באת כח המאשימה לגזור על הנאשמים מאסר בפועל ברף העליון של הסדר הטיעון, שיכלול עונש מירבי בגין עבירת ההריגה ועונש מאסר ממושך והולם, בנפרד, בגין  העבירות בנשק שירוצה במצטבר.",גזר דין
102,ME-12-05-39094-11,"ובהתייחס לנאשם 1 להפעיל את עונש המאסר על תנאי התלוי ועומד כנגדו, במצטבר למאסר שיוטל עליו בגין העבירות נשוא התיק שבפנינו וכן מאסר על תנאי ופיצוי מירבי למשפחת הקרבן.",גזר דין
103,ME-12-05-39094-11,"מנגד, באי כח הנאשמים טענו כל אשר יכלו דברי זכות למרשיהם תוך שפירטו בהרחבה את הרקע האישי והמשפחתי של כל אחד מהם, והדגשת המצוקה, הדלות והקשיים החברתיים והכלכליים בהם גדלו.",גזר דין
104,ME-12-05-39094-11,"בא כח הנאשם מס' 1, בטיעונים בעל פה ובכתב (ס/15), ציין את עובדת היות מרשו נשוי ואב לשני ילדים בגילאים 2 ו-4.",גזר דין
105,ME-12-05-39094-11,"את נסיבות חייו הגדיר כ""בלתי פשוטות, וזאת בלשון המעטה"", בציינו את עובדת גירושי הוריו בהיותו בן שנתיים, ניתוק הקשר עם אביו וגידולו על ידי אמו ""בדוחק, מחסור ועוני"", והיותו נעדר צרכים בסיסיים חומריים כמו גם נעדר ""חום ומשפחתיות"" ותקופת נערותו תוך שהייה בפנימייה ובמקביל, עבודה בעבודות פיזיות קשות כדי לכלכל עצמו.",גזר דין
106,ME-12-05-39094-11,"עוד ציין בא כח הנאשם 1, את דבר שירותו הצבאי כלוחם במג""ב, סיום טירונות בהצטיינות ותרומה רבה במהלך שירותו הצבאי והוסיף את יציאתו לקורס במסגרת ""סיירת מג""ב באגף לוט""ר"" אותו סיים בהצלחה, שירות כמפקד במג""ב בפלוגה לוחמת, קבלת תעודת הצטיינות בפעולה לתפיסתו של פעיל פח""ע.",גזר דין
107,ME-12-05-39094-11,"בהתייחס לנסיבות ביצוע העבירות על ידי הנאשם 1, ביקש בא כוחו להדגיש, וזאת מבלי להקל ראש בחומרת העבירות אותן ביצע, כי ""יש לקשור"" אותן באופן ישיר למסכת חייו הכללית,  נישואיו, קשייו הכלכליים ומעבר מקום מגוריו לעיר נהריה במטרה לבסס עסק אשר בדיעבד התברר ככישלון עסקי, ובהמשך, התחברותו ומעברו למגורים בבית הנאשם 2 אשר היווה עבורו תחילה ""מעין דמות תומכת"" ולאחר מכן התברר לנאשם 1 כי הלה אינו מנהל אורח חיים נורמטיבי.",גזר דין
108,ME-12-05-39094-11,"בנוסף לכך, הדגיש בא כח הנאשם 1 היבטים נוספים לקולא, בציינו את הסדר הטיעון אליו הגיעו באי כח הצדדים, חיסכון זמן שיפוטי, אורחות חייו של הנאשם עובר להסתבכותו בפלילים ורצונו להשתלב בכל תכנית שיקומית אשר תוצע לו במסגרת שירות בית הסוהר.",גזר דין
109,ME-12-05-39094-11,"בסיכום טיעוניו ביקש בא כח הנאשם 1 לכבד את הסדר הטיעון באופן שייגזר על הנאשם עונש מאסר בפועל, ברף התחתון עליו הוסכם ולהפעיל את עונש המאסר המותנה התלוי ועומד נגדו בחופף לעונש זה.",גזר דין
110,ME-12-05-39094-11,"באשר לרכיב העונש הכספי, ביקש להימנע מהטלת סכומי קנס ופיצוי בשל מצבו הכספי הדחוק.",גזר דין
111,ME-12-05-39094-11,"בפתח טיעוניה לעונש התייחסה באת כח הנאשם מס' 2, לאמור בתסקיר הקרבן והביעה צער על אובדן משפחת הקרבן והבינה לכאבם, תוך שציינה כי זו אף עמדת הנאשם אותו היא מייצגת.",גזר דין
112,ME-12-05-39094-11,"אף באת כח הנאשם 2 ייחדה דברים לרקע האישי והמשפחתי של מרשה, תוך שציינה את התנאים הקשים בהם גדל.",גזר דין
113,ME-12-05-39094-11,"לדבריה ""לא הייתה לו אפילו הזדמנות אחת במהלך חייו עד למעצרו בכדי לנהל אורח חיים נורמטיבי"", וכבר בהיותו ילד צעיר, על סף גיל ההתבגרות,נקלע לסיטואציה ""בלתי אפשרית"" כהגדרתה, מבחינה  אישית, משפחתית וכלכלית, בסביבה שבה גדל.",גזר דין
114,ME-12-05-39094-11,"עוד ציינה כי מעצרו כיום היווה עבורו ""הזדמנות בפעם הראשונה"" לנסות ולשקם חייו במסגרת שירות בית הסוהר תוך שהוא משתתף בחוגים, מנסה להשלים תעודת בגרות ואף מביע רצון ללמוד באוניברסיטה הפתוחה ובכך לשנות את אורח חייו.",גזר דין
115,ME-12-05-39094-11,"זאת ועוד, באת כח הנאשם 2 טענה כי בין זה האחרון לבין המנוח היו ""יחסי חברות"" אשר השתבשו והתגלע סכסוך בינו לבין המנוח ומשפחתו, שהיה אלים ולווה בעימותים.",גזר דין
116,ME-12-05-39094-11,"באשר למערכת יחסיו של הנאשם 2 עם חבריו בכלל, ועם חבריו לכתב האישום בפרט, טענה כי אופיינה בקשר הקרבה עד כי הוא היה זה שנתן לנאשם 3, אשר לא היתה לו קורת גג, ללון בביתו וכך גם היה בעניינו של הנאשם מס' 1 אשר נקלע לחובות ואף אותו ואת משפחתו ""אסף"" לביתו.",גזר דין
117,ME-12-05-39094-11,"לעניין מצבו דהיום של הנאשם 2, טענה באת כוחו, כי הינו נשוי וכי רעייתו נמצאת בשלבי הריון קריטיים ומאושפזת בבית חולים מחשש לרעלת הריון.",גזר דין
118,ME-12-05-39094-11,"בנוסף לאמור לעיל, ומבלי להתנער מהאמור בכתב האישום ומטיעוני באת כח המאשימה באשר להכנה, תכנון ושאר העובדות בהן הודה מרשה, ביקשה ליתן משקל לעובדת הימצאו של המנוח יחד עם אחר, בסמוך לשעה 01:00, מצויידים בסכין, את קיומו של סכסוך קודם שלווה, כאמור, בעימותים אלימים, שהתנהל בסמוך לאירוע נשוא כתב האישום, ואת הימצאו של כובע גרב ועליו ממצאי פרופיל דנ""א של המנוח.",גזר דין
119,ME-12-05-39094-11,"אף באת כח נאשם זה ציינה היבטים לקולא בעניינו של מרשה, בכלל זה הודייתו, חיסכון הזמן השיפוטי, הבעת הצער והחרטה והשינוי אותו הוא מבקש לערוך באורחות חייו.",גזר דין
120,ME-12-05-39094-11,"באת כח הנאשם 2 ביקשה כי בית המשפט יתייחס למכלול כאירוע אחד ויגזור עונש כולל לכל העבירות שבאותו אירוע, אותו הגדירה כאירוע מתמשך.",גזר דין
121,ME-12-05-39094-11,"זהות המעורבים מוגדרת ולוח הזמנים, כלשונה, ""...",גזר דין
122,ME-12-05-39094-11,"סיכומו של דבר, ביקשה הסניגורית לגזור על הנאשם 2 את הרף התחתון בהסדר וכן להימנע מהטלת פיצוי כספי.",גזר דין
123,ME-12-05-39094-11,"באת כח הנאשם מס' 3 עמדה בטיעוניה לעונש על מכלול הפרקים ברקע האישי והמשפחתי של הנאשם, כפי שבאו לידי ביטוי בראיות לעונש מטעמו, תוך שציינה את גילו הצעיר (כיום בן 21 
ו-3.5 חודשים), היותו בן למשפחה לבנונית מדרום לבנון, שעם יציאת צה""ל מלבנון, הורשתה לעבור לישראל, בהיות אבי המשפחה חייל צד""ל ובהיות הנאשם בן 5 בלבד.",גזר דין
124,ME-12-05-39094-11,"מבלי לשוב ולפרט את מכלול הפרטים שאף צויינו לעיל, נטען כי אבי המשפחה היה אדם נוקשה ואלים אשר הפעיל אלימות קשה כלפי בני משפחתו, בכללם הנאשם, ואף נכלא בעקבות כך.",גזר דין
125,ME-12-05-39094-11,"עוד ציינה באת כח הנאשם 3 את דבר התחברותו לחבורת נערי רחוב, הסתבכותו בעבירות רכוש, הוצאתו מהבית והכנסתו למעון נעול, שם נפל קרבן לעבירה שבוצעה בו, המשך חייו בנערותו ובבחרותו, סילוקו מהבית והיותו ""הומלס"" הישן בגנים ציבוריים אשר נאסף על ידי הנאשם 2 לביתו מהרחוב, שם התגורר מספר חודשים.",גזר דין
126,ME-12-05-39094-11,"לשיטת באת כח הנאשם 3, יש לראות את שלוש העבירות בהן הורשע הנאשם כעבירות המהווה אירוע אחד אשר יש לקבוע לגביו מתחם ענישה אחד ולקבוע לו עונש אחד ברף התחתון של מתחם הענישה שהוסכם עליו, קרי 18 שנות מאסר בפועל, אשר אף אותו הגדירה כעונש כבד מאוד.",גזר דין
127,ME-12-05-39094-11,"לנוכח גילו הצעיר, נתוניו האישיים, נסיבות חייו, ביקשה להימנע מקנס כספי.",גזר דין
128,ME-12-05-39094-11,"הנאשמים, בדברם האחרון לבית המשפט, ציינו כל אחד בתורו כדלקמן:",גזר דין
129,ME-12-05-39094-11,"עוד טען נאשם זה כי כל חייו שאף לחיים נורמטיביים למרות הקשיים של מציאות חייו, שאיפתו להיכנס למסגרת שיקומית במהלך שהייתו במאסר על מנת להיות ראוי לחזור למשפחתו, להוות אדם ומודל לחיקוי חיובי בעיני ילדיו ורעייתו.",גזר דין
130,ME-12-05-39094-11,"הנאשם 2 פנהאף הוא למשפחת המנוח, התנצל בפניהם, ביקש סליחתם, הביע חרטה וטען כי ""בסופו של דבר המנוח היה חבר שלי"", הזכיר את דבר קיומו של סכסוך עם המנוח ומשפחתו ובואו בשעת לילה מאוחרת בסמוך לביתו.",גזר דין
131,ME-12-05-39094-11,אף נאשם זה ביקש ליתן לו הזדמנות לשקם עצמו בהדגישו את דבר נישואיו והריונה של רעייתו.,גזר דין
132,ME-12-05-39094-11,"הנאשם 3 בדבריו הדגיש את ילדותו הקשה, הסתבכותו בפלילים וטען כי לא היה מי שידריך אותו ויפנה אותו לדרך היישר.",גזר דין
133,ME-12-05-39094-11,"שמענו בהרחבה את טיעוני ב""כ הצדדים.",גזר דין
134,ME-12-05-39094-11,"ב""כ המאשימה הפנתה למכלול שיקולים לחומרה וביקשה לגזור על הנאשמים את הרף העליון שבטווח הענישה עליו הוסכם במסגרת הסדר הטיעון; ומנגד, ב""כ הנאשמים הפנו לנימוקים לקולא ומתוך כך, ביקשו לגזור על הנאשמים את הרף התחתון שנקבע במסגרת הסדר הטיעון.",גזר דין
135,ME-12-05-39094-11,"עוד ייאמר, כי בפתח טיעוניה לעונש נימקה בפנינו באת כח המאשימה את הנימוקים שבבסיס ההגעה להסדר הטיעון, תוך שציינה כי ההסדר נערך לאחר שנשקלו בכובד ראש הראיות הלכאוריות אשר בידי המאשימה וכי הסדר זה, נעשה על דעת משפחת המנוח.",גזר דין
136,ME-12-05-39094-11,"זאת ועוד, הדגישה באת כח המאשימה, כי ההסדר נערך מטעמים ראייתיים ובכללם שאלת זהות היורה במנוח, וזאת על-פי החומר הראייתי אשר היה מצוי בידה עם תחילת משפטם של הנאשמים, ואף בהמשך לנוכח גרסאותיהם המאוחרות (במהלך המשפט) של הנאשמים 2 ו- 3, ובמיוחד גרסתו המאוחרת של נאשם 2 אשר לאור תוכנה, מבחניה הפנימיים והחיצוניים, עיתויה וגרסאותיו המוקדמות והמאוחרות לה, לרבות במהלך החקירה, לא היה בה כדי לשנות מהשיקולים שהצדיקו את עריכת ההסדר.",גזר דין
137,ME-12-05-39094-11,חומרת מעשי הנאשמים עולה בבירור מהמסכת העובדתית שבכתב האישום כפי שפורטה על ידינו בהרחבה.,גזר דין
138,ME-12-05-39094-11,"על כך יש להוסיף, כי ההגעה להסדר הייתה לאחר שמיעת מרבית פרשת ראיות המאשימה ומשכך, נחשפנו לראיות אשר יש בהן כדי לבטא את החומרה הרבה שבמעשי הנאשמים, התארגנותם כחבורה תוך הצטיידות בנשק חם, אחזקתו שלא כדין ועשיית שימוש בו בליל האירוע, נשוא כתב האישום, לשם קטילת המנוח.",גזר דין
139,ME-12-05-39094-11,"אמנם, כאמור, הניחו בפנינו הצדדים הסדר טיעון, ואולם, אין בכך כדי לפטור אותנו מלבחון את עניינם של הנאשמים על פי האמור בתיקון 113 לחוק העונשין, שעניינו הסדרת הבניית שיקול הדעת השיפוטי בענישה.",גזר דין
140,ME-12-05-39094-11,המנגנון הקבוע בתיקון 113 לגזירת העונש – מסגרת נורמטיבית,גזר דין
141,ME-12-05-39094-11,"העיקרון המנחה בענישה – עיקרון ההלימה – מבטא קיומו של יחס הולם בין חומרת מעשה העבירה בנסיבותיו ומידת אשמו של הנאשם, ובין סוג ומידת העונש המוטל עליו (סעיף 40ב לחוק העונשין).",גזר דין
142,ME-12-05-39094-11,"סעיף 40יג לחוק העונשין קובע, כדלקמן:",גזר דין
143,ME-12-05-39094-11,(ב).,גזר דין
144,ME-12-05-39094-11,"כלומר, לעניין גזירת העונש, מבחין תיקון 133 לחוק העונשין בין שני מצבים, כדלקמן:",גזר דין
145,ME-12-05-39094-11,"האחד, כאשר בית המשפט הרשיע נאשם במספר עבירות המהוות אירוע אחד – שאז, יקבע בית המשפט מתחם עונש הולם לאירוע כולו, ויגזור עונש כולל לכל העבירות בשל אותו אירוע (סעיף 40יג(א) לחוק העונשין);",גזר דין
146,ME-12-05-39094-11,"השני, כאשר בית המשפט הרשיע נאשם במספר עבירות המהוות מספר אירועים – שאז, יקבע בית המשפט מתחם עונש הולם לכל אירוע בנפרד, ולאחר מכן רשאי בית המשפט לגזור עונש נפרד לכל אירוע, או עונש כולל לכל האירועים.",גזר דין
147,ME-12-05-39094-11,"ובמקום בו הטיל בית המשפט עונש נפרד לכל אירוע, עליו לקבוע האם העונשים יוטלו באופן חופף או במצטבר (סעיף 40יג(ב) לחוק העונשין).",גזר דין
148,ME-12-05-39094-11,"גם כשבית המשפט מטיל עונש כולל אחד בגין מספר אירועים, עליו להתחשב בכך שמדובר בריבוי אירועים ועבירות.",גזר דין
149,ME-12-05-39094-11,"ייאמר כבר עתה, כפי שיפורט עוד להלן, כי ענייננו נופל לגדר החלופה הראשונה.",גזר דין
150,ME-12-05-39094-11,"קרי, עסקינן במספר עבירות המהוות אירוע אחד, ומשכך יש לקבוע מתחם עונש הולם לאירוע כולו, ולגזור עונש כולל לכל העבירות בשל אותו אירוע.",גזר דין
151,ME-12-05-39094-11,"בהתאם לתיקון 113 לחוק העונשין, כאשר מדובר במספר עבירות המהוות אירוע אחד, הליך גזירת העונש ההולם נקבע על ידי בית המשפט, באמצעות מנגנון דו-שלבי, כדלקמן:",גזר דין
152,ME-12-05-39094-11,"בשלב הראשון, בהתאם לסעיף 40ג(א), על בית המשפט לקבוע את מתחם העונש ההולם למעשה העבירה שביצע הנאשם, בהתחשב בערך החברתי שנפגע מביצוע העבירה ובמידת הפגיעה בו; במדיניות הענישה הנהוגה ובנסיבות הקשורות בביצוע העבירה (המנויות בסעיף 40ט).",גזר דין
153,ME-12-05-39094-11,"בשלב השני, בהתאם לסעיף 40ג(ב), על בית המשפט לגזור את ""העונש המתאים"" המצוי במתחם הענישה שנקבע, בהתחשב בנסיבות שאינן קשורות בביצוע העבירה (אלא בהתקיים חריגים הקבועים בחוק, שאינם מתקיימים בענייננו).",גזר דין
154,ME-12-05-39094-11,מתחם העונש ההולם בנסיבות העניין,גזר דין
155,ME-12-05-39094-11,"משבאנו לכלל מסקנה לפיה יש לקבוע מתחם עונש הולם לאירוע כולו, ולגזור עונש כולל לכל העבירות בשל אותו אירוע, נבחן להלן את הערכים החברתיים שנפגעו מביצוע העבירות (ובמידת הפגיעה בהם); מדיניות הענישה הנהוגה וכן נסיבות הקשורות בביצוע העבירות.",גזר דין
156,ME-12-05-39094-11,"הערכים החברתיים שנפגעו מביצוע העבירות – מצויים ברף העליון של הערכים המוגנים, וברף העליון של עבירות האלימות – גרימה למותו של אדם באמצעות נשק חם (אקדח).",גזר דין
157,ME-12-05-39094-11,הערך המוגן בו פגעו הנאשמים – חיי אדם – הוא ערך עליון שאין בלתו.,גזר דין
159,ME-12-05-39094-11,"אין צורך להכביר מילים, כי גדיעת חיי אדם והערך של חיי אדם, צריך להיות הערך המוגן ביותר בכל חברה מתוקנת.",גזר דין
160,ME-12-05-39094-11,"אין צורך לומר, כי החזקת נשק שלא כדין פוגעת בשלום הציבור ובריאותו ויש בה כדי לזרוע אימה ופחד בקרב הציבור.",גזר דין
161,ME-12-05-39094-11,הסכנה הנשקפת מביצוע עבירות בנשק רבה ומסוכנת היא.,גזר דין
162,ME-12-05-39094-11,"העונש המרבי הקבוע בחוק העונשין בצידה של עבירת ההריגה, הינו עשרים שנות מאסר (סעיף 298 לחוק העונשין).",גזר דין
163,ME-12-05-39094-11,"עונש זה, משקף את חשיבותו של הערך המוגן ביסוד העבירה ואת החומרה המיוחסת לקיפוח חיי אדם מתוך כוונה פלילית.",גזר דין
164,ME-12-05-39094-11,"לעניין זה, נפנה לדבריו של כב' השופט טירקל בעניין ""חדד"" הנ""ל:","נפנה גם לדברים שנאמרו בעניין ""אזואלוס"" הנ""ל:  "
165,ME-12-05-39094-11,"זאת עוד, נקבע, כי ירי של כדורים רבים למקום בו מצויים אנשים, בשים לב לפוטנציאל הקטלני הגלום בכך, מצדיק השתת עונשי מאסר ממושכים הניצבים ברף הגבוה של הענישה הנוהגת בעבירות ההריגה.","נפנה גם לדברים שנאמרו בעניין ""אזואלוס"" הנ""ל:  "
166,ME-12-05-39094-11,"יפים לעניין זה, דבריו של כב' השופט רובינשטיין בעניין ""אגבריה"" הנ""ל:","נפנה גם לדברים שנאמרו בעניין ""אזואלוס"" הנ""ל:  "
167,ME-12-05-39094-11,"עמדת הפסיקה מחמירה אף יותר – באשר לענישה המוטלת בגין ביצוע עבירות בנשק – שעה ששימש הנשק, הלכה למעשה, לשם ביצוע קטילת חייו של אדם.","נפנה גם לדברים שנאמרו בעניין ""אזואלוס"" הנ""ל:  "
168,ME-12-05-39094-11,"עיון במקרים דומים בפסיקה בהם בוצעו עבירות בנשק, העלה מספר מקרים רלוונטיים לענייננו, אשר בכולם נגזרו עונשי מאסר בפועל, בטווח הנע בין 3 ל- 7 שנות מאסר בפועל.","נפנה גם לדברים שנאמרו בעניין ""אזואלוס"" הנ""ל:  "
170,ME-12-05-39094-11,נסיבות הקשורות בביצוע העבירה,"נפנה גם לדברים שנאמרו בעניין ""אזואלוס"" הנ""ל:  "
171,ME-12-05-39094-11,"לירי שביצעו הנאשמים קדם תכנון מפורט ומחשבה: כאמור, הנאשמים הגיעו לאזור מגורי משפחת המנוח ותצפתו על בני משפחתו, הצטיידו בשני אקדחים ובתחמושת והמתינו למנוח בסלון הבית, בעוד הנאשם 3 התקשר לאנשי מחשבים ומצלמות וקיבל מהם, לבקשתו, הנחיות מפורטות כיצד להפסיק את ההקלטה של המצלמות בבית, כדי למנוע תיעוד.","נפנה גם לדברים שנאמרו בעניין ""אזואלוס"" הנ""ל:  "
172,ME-12-05-39094-11,"כאמור, הנאשם 1 הזמין מונית לבית וכשזו הגיעה, התקשר לנהג וביקש ממנו שימתין באזור ויחזור עוד מעט, כל זאת על מנת להיעזר במונית כרכב מילוט.","נפנה גם לדברים שנאמרו בעניין ""אזואלוס"" הנ""ל:  "
173,ME-12-05-39094-11,"ולאחר מכן, התקשר שוב הנאשם 1 לנהג המונית וביקש ממנו לבדוק האם יש משטרה באזור.","נפנה גם לדברים שנאמרו בעניין ""אזואלוס"" הנ""ל:  "
174,ME-12-05-39094-11,"כמו כן, הנאשמים ניתקו את חיבור הממיר מהמצלמות, על מנת למנוע תיעוד.","נפנה גם לדברים שנאמרו בעניין ""אזואלוס"" הנ""ל:  "
175,ME-12-05-39094-11,"שלושת הנאשמים נטלו חלק בביצוע העבירות בהן הורשעו, וירו בצוותא חדא מספר רב של יריות לעבר המנוח והאדם הנוסף.","נפנה גם לדברים שנאמרו בעניין ""אזואלוס"" הנ""ל:  "
176,ME-12-05-39094-11,הנזק שצפוי היה להיגרם לאדם הנוסף ועוברי אורח כתוצאה מן הירי שבוצע הוא כבד למדי.,"נפנה גם לדברים שנאמרו בעניין ""אזואלוס"" הנ""ל:  "
177,ME-12-05-39094-11,לעניין זה יש לציין כי יש בסוג הנשק – כנסיבה הקשורה בביצוע העבירה – כדי לקבוע את פוטנציאל הנזק הכרוך במעשה העבירה.,"נפנה גם לדברים שנאמרו בעניין ""אזואלוס"" הנ""ל:  "
178,ME-12-05-39094-11,"כמו כן, הנזק שנגרם בפועל מן הירי שביצעו הנאשמים – בעטיו מצא המנוח את מותו – הוא קטלני ובלתי הפיך.","נפנה גם לדברים שנאמרו בעניין ""אזואלוס"" הנ""ל:  "
179,ME-12-05-39094-11,הנסיבות שהביאו את הנאשמים לבצע את העבירות אף הן עומדות להם לרועץ.,"נפנה גם לדברים שנאמרו בעניין ""אזואלוס"" הנ""ל:  "
180,ME-12-05-39094-11,"המדובר, כאמור, בסכסוך כספי לכאורי, שלווה במספר עימותים הדדיים בעלי אופי אלים בין הצדדים, ועל רקע סכסוך זה גמלה בלבם של הנאשמים ההחלטה להמית את המנוח באמצעות ביצוע ירי.","נפנה גם לדברים שנאמרו בעניין ""אזואלוס"" הנ""ל:  "
181,ME-12-05-39094-11,"לאחר שקלול אמות המידה כמפורט לעיל, אנו קובעים כי מתחם הענישה ההולם את מעשי העבירות שביצעו הנאשמים – קשירת קשר, הריגה בדם קר, שקדם לה תכנון מקדים ומדוקדק באמצעות נשק חם שהחזיקו שלא כדין – נע בין 20 שנים ברף התחתון, לבין 27 שנים ברף העליון.","נפנה גם לדברים שנאמרו בעניין ""אזואלוס"" הנ""ל:  "
182,ME-12-05-39094-11,"הגבול העליון של מתחם העונש ההולם, קרי: 27 שנות מאסר בפועל.","נפנה גם לדברים שנאמרו בעניין ""אזואלוס"" הנ""ל:  "
183,ME-12-05-39094-11,"הגבול התחתון של מתחם העונש ההולם, קרי: 20 שנות מאסר בפועל, משקף לדעתנו את הסף התחתון של התיק שבפנינו, בהתחשב בנסיבותיו החמורות.","נפנה גם לדברים שנאמרו בעניין ""אזואלוס"" הנ""ל:  "
184,ME-12-05-39094-11,"יחד עם זאת, אין להתעלם מן הרף התחתון של 18 שנים שנקבע בין הצדדים בהסדר הטיעון.","נפנה גם לדברים שנאמרו בעניין ""אזואלוס"" הנ""ל:  "
185,ME-12-05-39094-11,"דהיינו, בסופו של דבר, במקרה זה, מתחם העונש ההולם זהה לטווח הענישה שסוכם בהסדר הטיעון.","נפנה גם לדברים שנאמרו בעניין ""אזואלוס"" הנ""ל:  "
186,ME-12-05-39094-11,נסיבות נוספות – לקולה ולחומרה,"נפנה גם לדברים שנאמרו בעניין ""אזואלוס"" הנ""ל:  "
187,ME-12-05-39094-11,"בהתאם לסעיף 40יב לחוק העונשין, מלבד הנסיבות שפורטו לעיל (אלו הקשורות בביצוע העבירה, ואלו שאינן קשורות בביצוע העבירה), רשאי בית המשפט לשקול נסיבות נוספות.","נפנה גם לדברים שנאמרו בעניין ""אזואלוס"" הנ""ל:  "
188,ME-12-05-39094-11,נפרט להלן את הנסיבות הנוספות ששקלנו בקובענו את העונש ההולם שיש לגזור על הנאשמים.,"נפנה גם לדברים שנאמרו בעניין ""אזואלוס"" הנ""ל:  "
189,ME-12-05-39094-11,"כל אחד מבאי כח הנאשמים וכולם יחדיו, עשו מאמץ רב למזער את מיקומו, תפקידו, חלקו והדומיננטיות של הנאשם אותו הם מייצגים כאשר לטעמנו, יש לראות את חלקם של הנאשמים כגוף אחד.","נפנה גם לדברים שנאמרו בעניין ""אזואלוס"" הנ""ל:  "
190,ME-12-05-39094-11,"המאשימה, ברוב הגינותה, לא התעלמה בכתב האישום מקיומו של סכסוך בין הנאשמים לבין המנוח ובני משפחתו וכי, סכסוך זה אף לווה במספר עימותים הדדיים בעלי אופי אלים בין הצדדים.","נפנה גם לדברים שנאמרו בעניין ""אזואלוס"" הנ""ל:  "
191,ME-12-05-39094-11,"כמו כן, עובדת התקבצותם יחדיו של הנאשמים ובני משפחותיהם בדירת מגורים אחת תוך שהתקינו מספר מצלמות אבטחה בבית מהטעם האמור לעיל.","נפנה גם לדברים שנאמרו בעניין ""אזואלוס"" הנ""ל:  "
192,ME-12-05-39094-11,"יחד עם זאת, הנאשמים לא שקטו על השמרים מתוך חשש זה או אחר מהמנוח או בני משפחתו, אלא כעולה מעובדות כתב האישום בהן הודו, הם נקטו יוזמה אשר יש בה כדי ללמד על תכנון מוקדם של מהלך אלים כלפי המנוח, כאשר בתאריך 03/04/12 בשעות הערב, הגיעו לאזור מגורי משפחתו של המנוח, תצפתו על בני משפחתו ודווחו האחד לשני על הגעת בני המשפחה ועל אפשרות הגעת כוחות משטרה למקום ואף התפתח עימות בין הצדדים.","נפנה גם לדברים שנאמרו בעניין ""אזואלוס"" הנ""ל:  "
193,ME-12-05-39094-11,"יתרה מזאת, הנאשמים הודו כי קשרו קשר לפגוע במנוח באמצעות ירי ומשכך אף הצטיידו בלא פחות משני אקדחים המסוגלים להמית אדם ובתחמושת.","נפנה גם לדברים שנאמרו בעניין ""אזואלוס"" הנ""ל:  "
194,ME-12-05-39094-11,כל זאת כאמור שלא כדין.,"נפנה גם לדברים שנאמרו בעניין ""אזואלוס"" הנ""ל:  "
195,ME-12-05-39094-11,"עובדות כתב האישום מלמדות כי הנאשמים למעשה, המתינו להגעתו של המנוח לדירה בה שהו, והודייתם כי התקשרו לנהג מונית מתוך כוונה להיעזר בו לצורך מילוט, יש בה כדי ללמד על כוונתם להיפרע מהמנוח ולהימלט.","נפנה גם לדברים שנאמרו בעניין ""אזואלוס"" הנ""ל:  "
196,ME-12-05-39094-11,"על כל אלה, יש להוסיף את יציאתם של הנאשמים מהדירה כשהם מצויידים באקדחים ויורים לעברו של המנוח מספר רב של יריות עד כי נפגע משש יריות כאשר אחת מהן פוגעת בראשו ממרחק של פחות ממטר ולמעשה, נגרמות למנוח פגיעות רבות במקומות שונים בפלג גופו העליון ובראשו.","נפנה גם לדברים שנאמרו בעניין ""אזואלוס"" הנ""ל:  "
197,ME-12-05-39094-11,"הנאשמים מס' 1 ו- 2 נמלטו מהמקום, בעוד נאשם מס' 3 נותר בדירה ודאג ל""העלים"" ראיות.","נפנה גם לדברים שנאמרו בעניין ""אזואלוס"" הנ""ל:  "
198,ME-12-05-39094-11,"לא מצאנו לנכון לקבל עמדה זו או אחרת של מי מבאי כח הנאשמים, אשר ביקש למזער את חלקו של מרשו במסכת העובדתית נשוא כתב האישום.","נפנה גם לדברים שנאמרו בעניין ""אזואלוס"" הנ""ל:  "
199,ME-12-05-39094-11,"אף אחד משלושת הנאשמים לא הסתייג ממעשהו של האחר, אעיר דבר מה לנוכח המעשים שקדמו לאירוע קטילתו של המנוח ואף לא במהלך האירוע והבריחה מהמקום והותרת המנוח שרוע פצוע וזב דם.","נפנה גם לדברים שנאמרו בעניין ""אזואלוס"" הנ""ל:  "
200,ME-12-05-39094-11,כל אחד מבאי כח הנאשמים ביקש להדגיש את עובדת היות המנוח מעורב בפלילים ודבר קיומו של עבר פלילי לחובתו.,"נפנה גם לדברים שנאמרו בעניין ""אזואלוס"" הנ""ל:  "
201,ME-12-05-39094-11,"אין בכך, לדעתנו, כדי להמעיט מחומרת מעשיהם של הנאשמים ולנוכח המפורט לעיל.","נפנה גם לדברים שנאמרו בעניין ""אזואלוס"" הנ""ל:  "
202,ME-12-05-39094-11,"איננו מוצאים כי מן הראוי לאבחן את עונשו של מי מבין הנאשמים מעונשם של האחרים והמסכת העובדתית שבכתב האישום מלמדת בסופו של יום, כי בראייה כוללת, בפנינו התארגנות קבוצתית, ולא ניתן לומר כי חלקו של זה פחות מזה של האחר.","נפנה גם לדברים שנאמרו בעניין ""אזואלוס"" הנ""ל:  "
203,ME-12-05-39094-11,"אנו מקבלים את עמדת באת כח המאשימה כי בפנינו מעשה, אשר על פי נסיבותיו, הינו על גבול הרצח.","נפנה גם לדברים שנאמרו בעניין ""אזואלוס"" הנ""ל:  "
204,ME-12-05-39094-11,"מספרם הרב של הפגיעות במנוח, בכלל זה הירי מטווח של פחות ממטר, מצדיקים נקודת מבט זו.","נפנה גם לדברים שנאמרו בעניין ""אזואלוס"" הנ""ל:  "
205,ME-12-05-39094-11,"איננו מתעלמים מהעובדה שהיה זה המנוח אשר היה בקרבת ביתו של נאשם 2 (והנאשמים בכלל) והעובדה כי בסמוך לגופתו נמצאה סכין וכובע גרב ואולם, למרות עובדות אלה, עדיין מרחק רב בין ""מעשה שלא נעשה"" מצידו של המנוח לבין יציאתם של הנאשמים מצויידים באקדחים, הירי בו וקטילתו.","נפנה גם לדברים שנאמרו בעניין ""אזואלוס"" הנ""ל:  "
206,ME-12-05-39094-11,"יוער, כי גם אם חשו הנאשמים מאוימים, היו פתוחות בפניהם אפשרויות אחרות ובכלל זה, פנייה לרשויות החוק.","נפנה גם לדברים שנאמרו בעניין ""אזואלוס"" הנ""ל:  "
207,ME-12-05-39094-11,"לא ניתן ליטול את חייו של אחר, רק משום תחושת האיום או ""מצוקה"" כביכול לה הם מרמזים בטיעונם.","נפנה גם לדברים שנאמרו בעניין ""אזואלוס"" הנ""ל:  "
208,ME-12-05-39094-11,"בבואנו לקבוע את ""העונש המתאים"" לנאשמים בתוך מתחם העונש ההולם, ולמעשה בתוך טווח הענישה שהוסכם בהסדר הטיעון, נתחשב בנסיבותיהם האישיות והמשפחתיות של הנאשמים ואנו אף מסכימים ומקבלים כי המדובר בנסיבות מיוחדות וקשות אשר הן בהחלט לנגד עינינו בבואנו לגזור את דינם.","נפנה גם לדברים שנאמרו בעניין ""אזואלוס"" הנ""ל:  "
209,ME-12-05-39094-11,"אולם, נקבע לא אחת, כי חומרת המעשים והעבירות דוחקות לעיתים ברמה משמעותית ביותר את שיקולי השיקום ואת היבטי הנסיבות האישיות של הנאשמים כאשר המדובר בעבריינות קשה במיוחד וכך יש לראות את המעשים במקרה דנן.","נפנה גם לדברים שנאמרו בעניין ""אזואלוס"" הנ""ל:  "
210,ME-12-05-39094-11,"כאן המקום לציין את האמור בתסקיר הקורבן, בהתייחס לבני משפחת המנוח אשר ליוו בנוכחותם את הדיונים ונהגו באצילות נפש של ממש, בכך שנתנו הסכמתם להסדר הטיעון.","נפנה גם לדברים שנאמרו בעניין ""אזואלוס"" הנ""ל:  "
211,ME-12-05-39094-11,"אפשר להבין את תחושותיהם, את מכאובם ואת שעובר עליהם מאז מותו של יקירם המנוח ותוצאת אופן קטילתו על חייהם ביום יום.","נפנה גם לדברים שנאמרו בעניין ""אזואלוס"" הנ""ל:  "
212,ME-12-05-39094-11,"רבות דובר, נכתב ונאמר על עקרון קדושת החיים ועל כך, שיש ליתן ביטוי בענישה מחמירה למי שנוטל את חייו של האחר וכך אנו סבורים, יש לעשות במקרה דנן.","נפנה גם לדברים שנאמרו בעניין ""אזואלוס"" הנ""ל:  "
213,ME-12-05-39094-11,"נראה לנו כי בנסיבות העניין, יש לראות את המסכת העובדתית כאירוע אחד ויש לגזור עונש אחד לגבי כל העבירות על ריבויין.","נפנה גם לדברים שנאמרו בעניין ""אזואלוס"" הנ""ל:  "
214,ME-12-05-39094-11,העונש המתאים שיש לגזור על הנאשמים בנסיבות העניין,"נפנה גם לדברים שנאמרו בעניין ""אזואלוס"" הנ""ל:  "
215,ME-12-05-39094-11,"עמדנו לעיל בהרחבה על נסיבותיהן של הנאשמים – אלו שאינן קשורות בביצוע העבירה – ונציין כי נסיבות אלו הובאו במכלול שיקולנו, לקולה ולחומרה, בקובענו את העונש ההולם והראוי שיש לגזור על הנאשמים.","נפנה גם לדברים שנאמרו בעניין ""אזואלוס"" הנ""ל:  "
216,ME-12-05-39094-11,"זאת ועוד התחשבנו גם בשיקולי הענישה הרלבנטיים, בכלל זה, הרתעתם האישית של הנאשמים וכן הרתעת הרבים, (סעיפים 40ו.","נפנה גם לדברים שנאמרו בעניין ""אזואלוס"" הנ""ל:  "
217,ME-12-05-39094-11,– 40ז.,"נפנה גם לדברים שנאמרו בעניין ""אזואלוס"" הנ""ל:  "
218,ME-12-05-39094-11,"לחוק העונשין) ואנו סבורים כי שיקולים אלו, אף הם מחייבים הטלת ענישה מחמירה.","נפנה גם לדברים שנאמרו בעניין ""אזואלוס"" הנ""ל:  "
219,ME-12-05-39094-11,"אנו סבורים כי העונש שנגזר על הנאשמים הולם, ומאזן נכונה בין השיקולים לקולה, בעיקר הודאתם במסגרת הסדר הטיעון, לבין השיקולים לחומרה לחובתם.","נפנה גם לדברים שנאמרו בעניין ""אזואלוס"" הנ""ל:  "
220,ME-12-05-39094-11,"העונשים הושתו בהתחשב, בין השאר, במספר העבירות, בתדירותן ובזיקה ביניהן, ומבטאים יחס הולם בין חומרת מכלול מעשיהם ומידת אשמתם של הנאשמים לבין תקופות המאסר שהוטלו על הנאשמים.","נפנה גם לדברים שנאמרו בעניין ""אזואלוס"" הנ""ל:  "
221,ME-12-05-39094-11,"סיכומו של דבר, לאחר ששקלנו את העבירות, נסיבותיהם, הערכים החברתיים הנפגעים, ואת מדיניות הענישה הנהוגה, כמו גם את מכלול השיקולים הרלוונטיים הן לחומרה והן לקולא, אנו גוזרים על כל אחד הנאשמים את העונשים, כדלקמן:","נפנה גם לדברים שנאמרו בעניין ""אזואלוס"" הנ""ל:  "
222,ME-12-05-39094-11,"25 שנות מאסר מתוכן 23 שנות מאסר בפועל והיתרה על תנאי למשך שלוש שנים, לבל יעברו עבירות אלימות ונשק מסוג פשע.","נפנה גם לדברים שנאמרו בעניין ""אזואלוס"" הנ""ל:  "
223,ME-12-05-39094-11,"והדברים מקבלים משנה תוקף בענייננו, שעה שהעונשים שהוטלו על הנאשמים, אינם מצויים ברף המקסימאלי שעליו הסכימו הצדדים בהסדר, אלא במרכז הטווח עליו הוסכם.","נפנה גם לדברים שנאמרו בעניין ""אזואלוס"" הנ""ל:  "
224,ME-12-05-39094-11,"כמו כן, על כל אחד מהנאשמים לפצות את עיזבון המנוח בסך של 50,000 ₪ אשר יופקדו בגזברות בית המשפט עד לא יאוחר מיום 01/10/14.","נפנה גם לדברים שנאמרו בעניין ""אזואלוס"" הנ""ל:  "
225,ME-12-05-39094-11,"לצורך מניין תקופת המאסר, תמנה תקופת שהייתם של הנאשמים במעצר וזאת כדלקמן:","נפנה גם לדברים שנאמרו בעניין ""אזואלוס"" הנ""ל:  "
226,ME-12-05-39094-11,"נאשם 1 מיום 18/04/12, נאשם 2 מיום 20/04/12, נאשם 3 מיום 24/04/12.","נפנה גם לדברים שנאמרו בעניין ""אזואלוס"" הנ""ל:  "
227,ME-12-05-39094-11,הודעה לנאשמים זכות הערעור לבית המשפט העליון תוך 45 יום מהיום.,"נפנה גם לדברים שנאמרו בעניין ""אזואלוס"" הנ""ל:  "
228,ME-12-05-39094-11,"ניתן היום, י' סיוון תשע""ד, 08 יוני 2014, במעמד באי כח הצדדים והנאשמים.","נפנה גם לדברים שנאמרו בעניין ""אזואלוס"" הנ""ל:  "
229,ME-12-05-39094-11,אלרון - נשיא,"נפנה גם לדברים שנאמרו בעניין ""אזואלוס"" הנ""ל:  "
230,ME-12-05-39094-11,"דר' מ. רניאל, שופט","[אב""ד]"
