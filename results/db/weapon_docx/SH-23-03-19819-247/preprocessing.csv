,verdict,text,part
0,SH-23-03-19819-247,"סאלב אלגרינאוי (עציר) ע""י ב""כ עוה""ד אפרת צרפתי",הנאשם
3,SH-23-03-19819-247,"חוק העונשין, תשל""ז-1977: סע'  144 (א)",הנאשם
4,SH-23-03-19819-247,"הנאשם הורשע ביום 22.5.23, על פי הודאתו בעובדות כתב האישום המתוקן, בעבירה של החזקת נשק  בניגוד לסעיפים 144 (א) רישא + סיפא לחוק העונשין התשל""ז-1977.",רקע:
5,SH-23-03-19819-247,"על פי עובדות כתב האישום המתוקן, בתאריך 15.2.23 בסמוך לשעה 13:04 במסגרת חיפוש שנערך בביתו של הנאשם ברהט, נתפסו:",רקע:
6,SH-23-03-19819-247,"נשק דמוי רובה סער W300326 מסוג M-16 – רובה אויר שהוסב לירי תחמושת בקליבר 5.56X45 - עטוף בשקית שחורה מעל ארון, שהיה מעל מקרר המטבח בבית.",רקע:
7,SH-23-03-19819-247,"שלוש מחסניות המכילות כמה עשרות כדורי 5.56 מ""מ.",רקע:
8,SH-23-03-19819-247,"בהתאם להסדר הדיוני [ת/1] אליו הגיעו הצדדים, הנאשם הודה והורשע בעובדות כתב האישום המתוקן והתיק נדחה לטיעון לעונש, ללא הסכמות בין הצדדים לעניין העונש.",רקע:
9,SH-23-03-19819-247,בתאריך 30.5.23 נשמעו טיעונים לעונש.,טענות הצדדים:
10,SH-23-03-19819-247,המאשימה הגישה את טיעוניה בכתב [במ/1].,טענות הצדדים:
11,SH-23-03-19819-247,ההגנה טענה בעל פה וכן הגישה אסופת פסיקה ואסופת מסמכים רפואיים של הנאשם ושל אשתו [נ/1].,טענות הצדדים:
12,SH-23-03-19819-247,על פי המסמכים הרפואיים לנאשם פציעה מתאונת דרכים שהצריכה שתל ברגלו וכן מדווח על כאבי ראש ועל PTSD כתוצאה מהתאונה.,טענות הצדדים:
13,SH-23-03-19819-247,"בנוסף, הנאשם ואשתו מצויים בטיפולי פוריות.",טענות הצדדים:
14,SH-23-03-19819-247,"המאשימה מפנה לערכים המוגנים אשר נפגעו כתוצאה ממעשי הנאשם ובהם, שלום הציבור ובטחונו, שמירה על גופו וחיוו של אדם, שמירת תחושת בטחון היחיד והרבים וכן השמירה על שלטון החוק והסדר הציבורי.",טענות הצדדים:
15,SH-23-03-19819-247,"נטען, כי בעבירות הנשק, מעצם טיבן, טמונה חומרה יתרה, הנובעת מהסיכון הרב הכרוך בשימוש בו והעלול להביא לפגיעה בגוף ובחיי אדם.",טענות הצדדים:
16,SH-23-03-19819-247,"עוד נטען, כי בתקופה זו התוצאות החמורות של שימוש בנשק בלתי חוקי נראות ברחבי המדינה, הן ביחס לפתרון סכסוכים פנימיים והן ביחס לאנשים המבקשים את רעתה של מדינת ישראל.",טענות הצדדים:
17,SH-23-03-19819-247,"בעניין נסיבות הקשורות בביצוע העבירה המדינה טוענת, כי ניתן ללמוד מנסיבות ההחזקה - מקום אחסון הנשק והמחסניות – כי מדובר בעבירה שבוצעה מתוך תכנון והבנה מלאה של הפסול במעשים.",טענות הצדדים:
18,SH-23-03-19819-247,המאשימה טענה לפוטנציאל הנזק הרב הכרוך בהחזקת נשק ובפרט הסכנה כי יועבר למחוללי פשיעה או טרור וכי ייעשה בו שימוש.,טענות הצדדים:
19,SH-23-03-19819-247,המאשימה הפנתה לאסמכתאות הבאות מן הפסיקה:,טענות הצדדים:
20,SH-23-03-19819-247,"ע''פ   2482/22 מדינת ישראל נ' קדורה: נאשם שהורשע על פי הודאתו במסגרת הסדר טיעון בהחזקת נשק בצוותא בכך שהחזיק עבור אחר אקדח, כדורים ורימון הלם.",טענות הצדדים:
21,SH-23-03-19819-247,בית המשפט המחוזי קבע מתחם הנע בין 36-10 חודשי מאסר.,טענות הצדדים:
22,SH-23-03-19819-247,הנאשם נידון ל־10 חודשי מאסר.,טענות הצדדים:
23,SH-23-03-19819-247,"ערעור המאשימה לבית המשפט העליון על קולת העונש התקבל, ועונשו הוחמר ל־18 חודשי מאסר",טענות הצדדים:
24,SH-23-03-19819-247,ת''פ 16541-01-21 מדינת ישראל נ' אלנעאמי: נידון בפני מותב זה.,טענות הצדדים:
25,SH-23-03-19819-247,"נאשם שהורשע בהחזקת נשק וסמים בכך שהחזיק בביתו אקדח, רובה לא תקין, מחסניות, כדורים וסם קנביס.",טענות הצדדים:
26,SH-23-03-19819-247,נקבע מתחם הנע בין 48-22 חודשי מאסר בפועל.,טענות הצדדים:
27,SH-23-03-19819-247,"הנאשם, צעיר, נעדר עבר פלילי, נידון ל־30 חודשי מאסר בפועל.",טענות הצדדים:
28,SH-23-03-19819-247,המאשימה מדגישה בטיעונה כי מרבית האסמכתאות ניתנו לפני התיקון לחוק וכי מהתיקון לחוק מתחייבת מדיניות ענישה וקביעת מתחם שתחתיתו לא תפחת מ-21 חודשי מאסר.,טענות הצדדים:
29,SH-23-03-19819-247,"המאשימה מבקשת לקבוע, כי בהחזקת הנשק, נסיבות החזקתו וכן החזקת תחמושת תואמת, יש לקבו מתחם של 28-56 חודשי מאסר בפועל, וזאת לצד מאסר על תנאי משמעותי וקנס.",טענות הצדדים:
30,SH-23-03-19819-247,"המאשימה סבורה, כי בשים לב לנסיבות הנאשם, נעדר הרשעות קודמות, תקופת מעצרו והודאתו במיוחס לו שהביאה לחיסכון בזמן שיפוטי, יש להטיל על הנאשם עונש בחלקו התחתון של המתחם אך לא בתחתיתו ממש.",טענות הצדדים:
31,SH-23-03-19819-247,"לעניין זה נטען, כי עבירות הנשק הפכו ל""מצב חירום של ממש"", כאשר הן פוגעות ביטחון האישי ובאיכות החיים של אזרחים חפים מפשע, אשר חיים בבעתה מתמידה באזור מגוריהם.",טענות הצדדים:
32,SH-23-03-19819-247,"על כן, מתחייבת החמרה בענישת הנאשם גם משיקולי הרתעת הרבים.",טענות הצדדים:
33,SH-23-03-19819-247,ההגנה הפנתה לתיקון בכתב האישום על רקע קושי ראייתי.,טענות הצדדים:
34,SH-23-03-19819-247,"נטען, כי האסמכתאות אליהן הפנתה המאשימה אינן תואמות את עתירתה העונשית, גם בהינתן פסקי הדין שניתנו לאחר התיקון לחוק.",טענות הצדדים:
35,SH-23-03-19819-247,"ההגנה הפנתה לכך, כי הנאשם הודה ולקח אחריות על מעשיו כבר בעת חקירתו.",טענות הצדדים:
36,SH-23-03-19819-247,"נטען, כי אין כל אינדיקציה לכך שהנשק הוחזק לצורך שימוש פלילי.",טענות הצדדים:
37,SH-23-03-19819-247,"נטען, כי הנאשם נעדר הרשעות קודמות, מרקע נורמטיבי, עובד במקום מסודר, נשוי.",טענות הצדדים:
38,SH-23-03-19819-247,בעת הטיעון לעונש אשתו של הנאשם בהריון לאחר טיפולי פוריות ארוכים.,טענות הצדדים:
39,SH-23-03-19819-247,לדעת ההגנה יש לקבוע מתחם מתון הרבה יותר מזה שהמאשימה עותרת לו.,טענות הצדדים:
40,SH-23-03-19819-247,"נוכח כל האמור לעיל, עותרת ההגנה לקביעת מתחם ענישה של 12-20 חודשי מאסר ולמקם את הנאשם במרכז המתחם.",טענות הצדדים:
41,SH-23-03-19819-247,"הנאשם עצמו, מסר בדבריו האחרונים, שהוא מצטער על שעשה, והביע תקווה להמשיך בחייו עם משפחתו.",טענות הצדדים:
42,SH-23-03-19819-247,"מתחם העונש ההולם למעשה העבירה נקבע בהתאם לעיקרון ההלימה ולפיו נדרש יחס הולם בין חומרת מעשה העבירה בנסיבותיו ומידת אשמו של הנאשם, לבין סוג ומידת העונש המוטל עליו.",קביעת מתחם העונש ההולם:
43,SH-23-03-19819-247,"ביישום עיקרון ההלימה וקביעת מתחם העונש במקרה קונקרטי, בית המשפט יתחשב בשלושת אלה:  הערך החברתי שנפגע ומידת הפגיעה בו; מדיניות הענישה הנוהגת; ונסיבות הקשורות בביצוע העבירה.",קביעת מתחם העונש ההולם:
44,SH-23-03-19819-247,בתי המשפט בכלל הערכאות חוזרים ומדגישים את החומרה המיוחדת שבהחזקה אסורה כלי נשק.,קביעת מתחם העונש ההולם:
45,SH-23-03-19819-247,"המדובר בעבירות המצויות בבסיס מעשי טרור, חבלה, עבריינות מאורגנת, חיסולי חשבונות ואלימות רחוב שארצנו שטופה בהן.",קביעת מתחם העונש ההולם:
46,SH-23-03-19819-247,בפסקי הדין חוזרים ומצטטים בתי המשפט את ההלכות הקוראות להחמרה בענישה בגין עבירות אלה ואת מצוות המחוקק.,קביעת מתחם העונש ההולם:
47,SH-23-03-19819-247,"הקריאה להחמרה היא תולדה של הפגיעות הקשות בגוף, ברכוש, בנפש ובמשילות כתוצאה מריבוי העבירות, ובגין פוטנציאל הפגיעות הגדול עוד יותר כתוצאה מאלה.",קביעת מתחם העונש ההולם:
48,SH-23-03-19819-247,"זאת, גם במצבים בהם ניתנות המלצות של שירות המבחן להסתפק בענישה שיקומית או בעונשים לריצוי בעבודות שירות.",קביעת מתחם העונש ההולם:
49,SH-23-03-19819-247,"במציאות חיינו העגומה, העבירה של החזקת נשק הוגדרה זה מכבר כ""מכת מדינה"" וכן כ""מכת אזור"" שפגיעתה בשלום הציבור ובטחונו היא קשה.",קביעת מתחם העונש ההולם:
50,SH-23-03-19819-247,"התופעה הנרחבת הנפרסת בפני בתי המשפט מדי יום ביומו, כוללת  גם מקרים רבים של מי שמוגדרים בדרך כלל כנורמטיביים באורחות חייהם, ללא הרשעות קודמות או קשרים שוליים, ולעתים אף צעירים מאד.",קביעת מתחם העונש ההולם:
51,SH-23-03-19819-247,התופעה של ביצוע עבירות הנשק כבר מזמן אינה מנת חלקה של אוכלוסייה עבריינית או שולית בלבד.,קביעת מתחם העונש ההולם:
52,SH-23-03-19819-247,"קיימת תופעה נרחבת גם בעניינם של נאשמים כדוגמת הנאשם שבפניי, המחזיקים בנשק בביתם, או מסתירים אותו עבור אחרים, בני משפחה, מכרים או חברים אחרים בקהילתם.",קביעת מתחם העונש ההולם:
53,SH-23-03-19819-247,"המחוקק הבחין במסגרת תיקון 113 לחוק העונשין שעניינו הבניית שיקול הדעת בענישה, בין שיקולים אותם יש לשקול בקביעת מתחם העונש ההולם ובין שיקולים הנשקלים בקביעת העונש המתאים בתוך המתחם.",קביעת מתחם העונש ההולם:
54,SH-23-03-19819-247,"בבחינת מידת הפגיעה בערכים המוגנים, מידת הנזק שנגרם כתוצאה ממעשה העבירה, ומידת פוטנציאל הנזק – שיקולים אותם שוקל בית המשפט בקביעת המתחם הענישה – נבחנים מעשים פליליים גם בהקשר הסביבתי והתקופתי שלהם.",קביעת מתחם העונש ההולם:
55,SH-23-03-19819-247,"תפקידה של הערכאה הדיונית לתרגם את ההנחיות הנורמטיביות של המחוקק ושל הערכאות ערכאות הערעור, תרגום מעשי המתבטא בסעדים הניתנים בהחלטות ובפסקי הדין בפועל.",קביעת מתחם העונש ההולם:
56,SH-23-03-19819-247,"המשמעות המעשית של הגדרת תופעת החזקת הנשק הלא חוקית, על כל שרשרת ההחזקה וחוליותיה, כ""מכת מדינה"" היא, שבתקופת דמים זו שמדינת ישראל שרויה בה, ואזרחים חפים מפשע נפגעים ממנה, נסיבות שהיו עשויות להיחשב בעבר כנסיבות החזקה לא מהחמורות, ושהערכת הנזק ובעיקר פוטנציאל הנזק בגינן היתה בעבר מתונה, אינה נחשב עוד ככזו במציאות הנוכחית.",קביעת מתחם העונש ההולם:
57,SH-23-03-19819-247,"הדבר נכון בהערכת מידת הפגיעה בערכים המוגנים ונכון גם בהערכת מידת התובנה והאשם של מבצע העבירה, החי במציאות הדמים ופועל בתוכה.",קביעת מתחם העונש ההולם:
58,SH-23-03-19819-247,"מציאות זו, שכל אזרח בישראל חשוף אליה מדי יום, חייבות לקבל ביטוי בקביעת מתחם העונש ההולם.",קביעת מתחם העונש ההולם:
59,SH-23-03-19819-247,"בבחינת מדיניות הענישה הנוהגת דומה, כי שני הצדדים מודעים לפער שבין עתירתם העונשית לאסמכתאות אליהן הפנו.",קביעת מתחם העונש ההולם:
60,SH-23-03-19819-247,"מכל מקום, המאשימה עותרת להחמרה בענישה הנוהגת ועמדה עקרונית זו מקובלת עליי.",קביעת מתחם העונש ההולם:
61,SH-23-03-19819-247,"תהליך החמרה בענישה, ככל מגמת שינוי באכיפה, צריכה להיעשות באופן מדורג ואחראי.",קביעת מתחם העונש ההולם:
62,SH-23-03-19819-247,"בהינתן כל המפורט לעיל, לאחר בחינת כלל השיקולים הרלוונטיים לקביעת המתחם מצאתי כי יש לקבוע בנסיבות מקרה זה מתחם ענישה של 24-40 חודשי מאסר בפועל ועונשים נלווים.",קביעת מתחם העונש ההולם:
63,SH-23-03-19819-247,"בגזירת העונש המתאים לנאשם, בגדרי מתחם העונש ההולם, יתחשב בית המשפט בשיקולים כלליים ובשיקולים פרטניים, שאינם קשורים בנסיבות ביצוע העבירה.",קביעת העונש המתאים בגדרי המתחם
64,SH-23-03-19819-247,במקרה שבפניי מן הראוי לתת את הדעת לשיקולים הפרטניים הבאים:,קביעת העונש המתאים בגדרי המתחם
65,SH-23-03-19819-247,"הנאשם איש משפחה, נמצא בטיפולי פוריות עם אשתו תקופה משמעותית והיא צפויה ללדת את ילדם המשותף בקרוב.",קביעת העונש המתאים בגדרי המתחם
66,SH-23-03-19819-247,כליאת הנאשם צפויה לפגוע במשפחתו של הנאשם.,קביעת העונש המתאים בגדרי המתחם
67,SH-23-03-19819-247,בית המשפט לוקח בחשבון כי הטלת מאסר בפועל לתקופה משמעותית צפויה לשבש את מהלך החיים הרגיל של משפחה נורמטיבית בהיבטים שונים.,קביעת העונש המתאים בגדרי המתחם
68,SH-23-03-19819-247,"לקחתי בחשבון כי הנאשם סובל ממגבלה רפואית מסוימת ויש להניח, כ בכל מקרה של תחלואה אם מוגבלות פיזית, ריצוי מאסר עלול להיות קשה ומורכב יותר ממקרה של אדם בריא לחלוטין בגופו.",קביעת העונש המתאים בגדרי המתחם
69,SH-23-03-19819-247,"לקחתי בחשבון כי הנאשם נטל אחריות על מעשיו, הודה בעובדות כתב האישום המתוקן ובכך חסך זמן שיפוטי יקר.",קביעת העונש המתאים בגדרי המתחם
70,SH-23-03-19819-247,"כן לקחתי בחשבון, כי הנאשם עצור מזה תקופה.",קביעת העונש המתאים בגדרי המתחם
71,SH-23-03-19819-247,בד בבד עם השיקולים הפרטניים הנשקלים בגדרי המתחם לקחתי בחשבון גם שיקולים כלליים ובראשם שיקול הרתעת הרבים המחייב בתקופה זו שינוי באיזון שבין שיקולים והטיית נקודת האיזון אל החמרה בענישה.,קביעת העונש המתאים בגדרי המתחם
72,SH-23-03-19819-247,התקופה בה אנו מצויים אינה מתאפיינת אך בריבוי עבירות הנשק.,קביעת העונש המתאים בגדרי המתחם
73,SH-23-03-19819-247,"היא מתאפיינת גם, ובעיקר, בריבוי עבירות הנעברות תוך שימוש בנשק.",קביעת העונש המתאים בגדרי המתחם
74,SH-23-03-19819-247,"הכוונה הן לסכסוכי עבריינים, הן לסכסוכים משפחתיים או בין-משפחתיים, הן באירועי טרור ביטחוניים, הן בתקריות אלימות כלפי שוטרים, הן בפיתרון סכסוכים כספיים.",קביעת העונש המתאים בגדרי המתחם
75,SH-23-03-19819-247,"המסקנה המתחייבת מכך היא, שעל בתי המשפט לתרום את תרומתם בהחמרה בענישה בפועל, הן בהעדפת שיקולי הגמול וההרתעה על פני נתוניו של היחיד והן באמירה צלולה, ברורה ואף רועמת – כי החזקת נשק היא מעשה שלא יעשה ידי אדם מן היישוב.",קביעת העונש המתאים בגדרי המתחם
76,SH-23-03-19819-247,"רק כך, יוכל בית המשפט להגן באופן ממשי על אזרחים תמימים וחפים מפשע שהם קורבנות פוטנציאליים לשימוש שנעשה תדיר באמצעי לחימה המוחזקים שלא כדין בבתים ומחוצה להם.",קביעת העונש המתאים בגדרי המתחם
77,SH-23-03-19819-247,"לעניין זה, וכמצוות המחוקק, בית המשפט מחויב בתקופה קשה זו, לשקול כשיקול בתוך המתחם הן את הרתעת היחיד והן את הצורך האקוטי בהרתעת הרבים.",קביעת העונש המתאים בגדרי המתחם
78,SH-23-03-19819-247,"הרתעת הרבים נחוצה לא רק ביחס למשתמשים פוטנציאליים בנשק אלא גם לנאשמים כדוגמת הנאשם שבפניי, המדרדרים לביצוע עבירות נשק כחלק משגרת החיים בקהילתם, כטובה, כדרך להכנסה, מבלי לשקול את משמעות ואת תוצאות מעשיהם ומבלי שיש בענישה הצפויה כדי להרתיעם די הצורך ולהציב גבול ברור וחד משמעי אל מול הלחצים והנורמות בסביבתם.",קביעת העונש המתאים בגדרי המתחם
79,SH-23-03-19819-247,"הרתעת הרבים נחוצה גם על מנת לשנות את המאזן, הנוטה כרגע לחובתה של החברה הנורמטיבית וישרת הדרך, שבין הרווחים המופקים מביצועה ובין הסיכון להיתפס בגינה והציפייה כי בית המשפט יקל בעונשם של מי שאינם נמנים על אוכלוסיית העבריינים.",קביעת העונש המתאים בגדרי המתחם
80,SH-23-03-19819-247,בין אם מדובר בניצול מכוון של בני המשפחה או בני הקהילה הנורמטיביים בהחזקת כלי הנשק הבלתי חוקיים – מתוך תקווה להקטנת הסיכון לתפיסת כלי הנשק או מתוך ציפייה כי לא ייענשו בחומרה ובין אם מדובר בליקוי ערכי המוביל גם אנשים 'נורמטיביים' באורחות חייהם להזדהות עם מציאות חברתית-תרבותית המקדמת פתרון סכסוכים באלימות – המסקנה המתחייבת היא אחת: קיים אינטרס ציבורי מוגבר ומיוחד בהחמרה בענישה משיקולי הרתעת הרבים שישפיע השפעה מעשית על נכונותם של נאשמים מן היישוב לבצע עבירות נשק.,קביעת העונש המתאים בגדרי המתחם
81,SH-23-03-19819-247,"כל הנתונים שלעיל מובילים למסקנה, כי מקום בו בעבר נקודת האיזון בין השיקולים הפרטניים והכלליים שבתוך המתחם היתה מובילה להטלת עונש בחלקו התחתון של המתחם כיום צריכה להוביל להטלת עונש במרכז המתחם.",קביעת העונש המתאים בגדרי המתחם
82,SH-23-03-19819-247,"לאחר שקילת מכלול השיקולים כמפורט לעיל, אני מטילה על הנאשם את העונשים הבאים:",סוף דבר:
83,SH-23-03-19819-247,"29 חודשי מאסר בפועל, בניכוי ימי מעצרו בתיק זה על פי רישומי שב""ס.",סוף דבר:
84,SH-23-03-19819-247,מאסר על תנאי לתקופה של 12 חודשים.,סוף דבר:
85,SH-23-03-19819-247,"המאסר המותנה יופעל אם תוך תקופה של 3 שנים מיום שחרורו, יעבור הנאשם עבירת נשק.",סוף דבר:
86,SH-23-03-19819-247,"קנס בסך 7,000 ₪ או 35 ימי מאסר תמורתו.",סוף דבר:
87,SH-23-03-19819-247,הקנס ישולם בתוך 90 ימים.,סוף דבר:
88,SH-23-03-19819-247,"ניתן היום,  ג' תמוז תשפ""ג, 22 יוני 2023, בהעדר הצדדים.",סוף דבר:
