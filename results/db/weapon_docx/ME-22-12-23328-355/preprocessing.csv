,verdict,text,part
0,ME-22-12-23328-355,"חוק העונשין, תשל""ז-1977: סע'  31, 144(א)","עבדאללה נאטור ע""י ב""כ עוה""ד גיגי"
1,ME-22-12-23328-355,"הנאשם הורשע, במסגרת הסדר טיעון, בעובדות כתב אישום מתוקן בעבירת סיוע להחזקת נשק, אביזר נשק ותחמושת שלא כדין, לפי סעיף 144(א) רישא וסיפא וסעיף 31 לחוק העונשין, תשל""ז-1977 (להלן:""החוק"").",גזר דין
2,ME-22-12-23328-355,"כמפורט בעובדות כתב האישום המתוקן, הנאשם וחברו מונטסר התגוררו במועד הרלוונטי בשכנות.",גזר דין
3,ME-22-12-23328-355,"ביום 29.11.22 נסעו השניים ברכבו של מונטסר ברחבי קלנסווה, במהלך הנסיעה קיבלו שיחת טלפון ומיהרו לביתו של מונטסר, בהגיעם לביתו נכנס מונטסר לביתו וחזר עם תיק שהכיל אמצעי לחימה ובתוכם: אקדח ברטה ובתוכו מחסנית מתאימה, מחסנית ארוכה מותאמת לאקדח, כוס ובתוכה 21 כדורי תחמושת בקוטר 9 מ""מ.",גזר דין
4,ME-22-12-23328-355,בהמשך לכך העביר מונטסר את תיק אמצעי לחימה לידי הנאשם וביקש ממנו להסתירו בביתו.,גזר דין
5,ME-22-12-23328-355,השניים נסעו לביתו של הנאשם וזה הסתיר את התיק במקום מסתור בתקרת שירותי הבית.,גזר דין
6,ME-22-12-23328-355,"הצדדים הגיעו להסדר טיעון לפיו הנאשם יודה ויורשע בעובדות כתב אישום מתוקן, המאשימה תעתור לעונש ראוי בן 10 חודשי מאסר וענישה נלווית של קנס ומאסר על תנאי, הנאשם יופנה לתסקיר שירות מבחן.",גזר דין
7,ME-22-12-23328-355,"מתסקיר שירות המבחן (8.2.24) עולה שהנאשם בן 28, עובד כיום במסעדה משפחתית.",גזר דין
8,ME-22-12-23328-355,"לדבריו סובל מניוון שרירים ומוגבל בתנועה, משתמש בקנאביס רפואי באישור, בעבר הורשע בעבירת נשק וריצה מאסר.",גזר דין
9,ME-22-12-23328-355,"הנאשם קיבל אחריות חלקית על ביצוע העבירה, הביע צער וחרטה על חלקו בביצועה אך התמקד בהצגת עמדה קורבנית ומטשטשת ביחס למעורבותו במעשה וטען כי לא ידע מה הכיל התיק.",גזר דין
10,ME-22-12-23328-355,עוד ציין כי הסתבכותו בתיק דרבנה אותו לנתק קשרים שוליים.,גזר דין
11,ME-22-12-23328-355,שירות המבחן העריך שהנאשם אינו מאופיין בדפוסים עבריינים מתמשכים אלא מעשיו נובעים מאישיותו החלשה ובחירות חברתיות שגויות.,גזר דין
12,ME-22-12-23328-355,"עוד התרשמו כי חווה את מעורבותו בתיק זה באופן משברי, רמת הסיכון הנשקף ממנו לביצוע חוזר של עבירות אלימות הוערך כנמוך.",גזר דין
13,ME-22-12-23328-355,"שירות המבחן עמד מחד על כך שהנאשם צמצם מחומרת מעשיו ומתקשה בזיהוי מוקדי סיכון במצבו ונוטה לנגררות חברתית ומנגד על כך שגדל במשפחה נורמטיבית, עובד באופן מסודר והביע מוטיבציה טיפולית.",גזר דין
14,ME-22-12-23328-355,על כן המליצו להעמידו תחת פיקוחם ולהסתפק בעונש של עבודות שירות שיחדד עבורו את חומרת מעשיו והשלכותיהם אך יאפשר לו להתמקד בשיקום מצבו.,גזר דין
15,ME-22-12-23328-355,"ב""כ הנאשם ביקש לאמץ את המלצת שירות המבחן ולהמנע מהטלת עונש מאסר בפועל, לטענתו חלקו של הנאשם קטן ביותר, הוא גר בשכנות למונתסר, הנשק נתפס ותסקירו חיובי.",תמצית הטיעונים לעונש
16,ME-22-12-23328-355,"עוד נטען כי הנאשם שהה 3 חודשים במעצר, ועברו הפלילי ישן, וכי חלה החמרה במצבו הפיזי (לא הוגשו מסמכים רפואיים), על כן ביקש לגזור על הנאשם מאסר בדרך של עבודות שירות ברף שאינו גבוה.",תמצית הטיעונים לעונש
17,ME-22-12-23328-355,הנאשם הביע צער וחרטה על מעשיו וביקש לפתוח דף חדש.,תמצית הטיעונים לעונש
18,ME-22-12-23328-355,"מגמה זו קיבלה ביטוי גם בחקיקה, במסגרת תיקון 140 לחוק, בו נקבעו עונשי מינימום לעבירות נשק באשר הן, באופן שככלל, העונש שיושת בגין עבירות אלו, לא יפחת מרבע העונש המרבי שנקבע לעבירה.",מתחם העונש ההולם
19,ME-22-12-23328-355,"לגופו, הנאשם וחברו מונתסר המתגורר בשכנות לו בילו יחדיו, בעקבות שיחת טלפון חזר מונתסר לביתו ושב עם תיק המכיל את אמצעי הלחימה, הכוללים אקדח ותחמושת תואמת, והעבירו לנאשם שהסתירו בביתו.",מתחם העונש ההולם
20,ME-22-12-23328-355,הצדדים מסכימים כי הנאשם החזיק בנשק ובתחמושת זמן קצר וכי הוחזקו בתיק סגור.,מתחם העונש ההולם
21,ME-22-12-23328-355,"הסיוע להחזקה אינו ברף נמוך, למעשה הנאשם העביר לחזקתו את הנשק והתחמושת.",מתחם העונש ההולם
22,ME-22-12-23328-355,הנסיבות האופפות את התיק מלמדות על דחיפות מצד מונתסר להוציא את הנשק מביתו ולהסתירו בבית הנאשם אך אינן כוללות כל אינדיקציה לשימוש עתידי של הנאשם בנשק לביצוע עבירה פלילית.,מתחם העונש ההולם
23,ME-22-12-23328-355,הנשק נתפס.,מתחם העונש ההולם
24,ME-22-12-23328-355,לפיכך פגיעת מעשי הנאשם בערכים המוגנים היא ברף בינוני.,מתחם העונש ההולם
25,ME-22-12-23328-355,"הנאשם צעיר יליד 1995, בן למשפחה נורמטיבית, עובד לפרנסתו, נטען כי סובל מבעיות בריאותיות, מחלת ניוון שרירים, לא הוצגו מסמכים תומכים, אם כי מחוות דעת ממונה נלמד כי סובל מחולשה בשרירים והותר לו להשתמש בקנאביס רפואי.",גזירת העונש המתאים לנאשם
26,ME-22-12-23328-355,"לנאשם שתי הרשעות קודמות, הרלוונטית לענייננו היא הרשעתו בעבירות נשיאת נשק ותחמושת משנת 2017, בגינה נדון למאסר בן 14 חודשים.",גזירת העונש המתאים לנאשם
27,ME-22-12-23328-355,שירות המבחן העריך בתסקירו שהנאשם אינו בעל דפוסים עבריניים מושרשים אלא נגרר אחרי חבריו ומתקשה לזהות מוקדי סיכון.,גזירת העונש המתאים לנאשם
28,ME-22-12-23328-355,שירות המבחן העריך את מסוכנות הנאשם לביצוע חוזר של עבירת אלימות כנמוכה והמליץ על העמדתו תחת פיקוחם אך הנאשם לא שולב בהליכי טיפול.,גזירת העונש המתאים לנאשם
29,ME-22-12-23328-355,"הנאשם הודה והביע חרטה על מעשיו, עוד הוערך שלהסתבכותו בתיק זה אפקט מרתיע.",גזירת העונש המתאים לנאשם
30,ME-22-12-23328-355,עוד אתחשב בכך שהנאשם היה נתון במעצר ממש כ-3 חודשים.,גזירת העונש המתאים לנאשם
31,ME-22-12-23328-355,"לאחר ששקלתי את כלל השיקולים, חומרת מעשיו ועברו הפלילי מחד ומנגד נסיבות מעשיו, תסקירו והעונש שהוטל על שותפו, מצאתי למקם את עונשו בחלק התחתון של המתחם ולגזור עליו עונש מאסר בדרך של עבודות שירות.",גזירת העונש המתאים לנאשם
32,ME-22-12-23328-355,"לאור האמור לעיל, ולאחר ששקלתי את כלל השיקולים, אני גוזרת על הנאשם את העונשים הבאים:",גזירת העונש המתאים לנאשם
33,ME-22-12-23328-355,8 חודשי מאסר בדרך של עבודות שירות.,גזירת העונש המתאים לנאשם
34,ME-22-12-23328-355,"הנאשם יבצע את עבודות השירות בבית העלמין נורדאו כ""ס החל מיום 23.9.24 בימים א'-ה' בטווח השעות שייקבע ע""י הממונה ובמגבלות שפורטו בחווה""ד.",גזירת העונש המתאים לנאשם
35,ME-22-12-23328-355,במועד זה יתייצב עד השעה 08:00 במשרדי הממונה ברמלה.,גזירת העונש המתאים לנאשם
36,ME-22-12-23328-355,"הנאשם מוזהר בחובת שיתוף פעולה עם הממונה, וככל שלא יעשה כן ניתן יהיה להפקיע את העבודות ולהמירן במאסר ממש.",גזירת העונש המתאים לנאשם
37,ME-22-12-23328-355,מאסר על תנאי בן 9 חודשים לבל יעבור הנאשם עבירת נשק מסוג פשע תוך 3 שנים מיום שחרורו.,גזירת העונש המתאים לנאשם
38,ME-22-12-23328-355,"קנס בסך 2,000 ₪ או 30 ימי מאסר.",גזירת העונש המתאים לנאשם
39,ME-22-12-23328-355,הקנס ישולם בשני תשלומים שווים ורצופים החל מיום 15.9.24.,גזירת העונש המתאים לנאשם
40,ME-22-12-23328-355,צו מבחן למשך שנה החל מהיום.,גזירת העונש המתאים לנאשם
41,ME-22-12-23328-355,העתק גזר הדין יישלח לשירות המבחן ולממונה על עבודות השירות,גזירת העונש המתאים לנאשם
42,ME-22-12-23328-355,זכות ערעור לבית המשפט העליון תוך 45 יום.,גזירת העונש המתאים לנאשם
43,ME-22-12-23328-355,"ניתן היום,  ב' תמוז תשפ""ד, 08 יולי 2024, במעמד הצדדים.",גזירת העונש המתאים לנאשם
