,verdict,text,part
0,ME-18-01-52479-769,"ב""כ המאשימה: עו""ד יוסי גימפל",הנאשם- יאסר מלחם  
1,ME-18-01-52479-769,"ב""כ הנאשם: עו""ד ששון בר עוז  ועו""ד פהד חאג'",הנאשם- יאסר מלחם  
2,ME-18-01-52479-769,"חוק העונשין, תשל""ז-1977: סע'  40ט (א), 144(ב)",הנאשם- יאסר מלחם  
3,ME-18-01-52479-769,"הנאשם הורשע, על סמך הודאתו, בעבירות שיוחסו לו בכתב אישום שתוקן במסגרת הסדר טיעון ואשר לא כלל הסכמה עונשית.",גזר דין
4,ME-18-01-52479-769,"כתב האישום המתוקן (להלן: ""כתב האישום"") ייחס לנאשם עבירות בנשק (נשיאה והובלה) לפי סעיפים 144(ב) רישא וסיפא לחוק העונשין, התשל""ז -  1977 (להלן: ""חוק העונשין"").",גזר דין
5,ME-18-01-52479-769,"בעובדות כתב האישום נאמר כי ביום 11.1.2018 בשעות אחר הצהריים, שהה הנאשם בחצר ביתו בכפר ג'דיידה מכר.",גזר דין
6,ME-18-01-52479-769,"בהמשך, נכנס הנאשם לרכב שחנה בחצר הבית ונמצא בשימושו הבלעדי, ונסע אל מחוץ לחצר כשהוא נושא ומוביל, בלא רשות על פי דין, תת מקלע מאולתר ובתוכו מחסנית.",גזר דין
7,ME-18-01-52479-769,"הנאשם הניח את הנשק ברכב על המושב שליד הנהג, כשהוא מוסתר ועטוף בשקית בד, בתוך שקית שהכילה דברי אשפה.",גזר דין
8,ME-18-01-52479-769,"בחיפוש שנערך בביתו של הנאשם נמצא כדור בקליבר 9 מ""מ.",גזר דין
9,ME-18-01-52479-769,כאמור הנאשם הודה והורשע על סמך הודאתו בעבירות נשוא כתב האישום.,גזר דין
10,ME-18-01-52479-769,"בהמשך, הוריתי לשירות המבחן לערוך תסקיר בעניינו, בטרם שמיעת הטיעונים לעונש.",גזר דין
11,ME-18-01-52479-769,בתסקיר שירות המבחן מיום 17.9.2018 נאמר כי מדובר בגבר בן 44 נשוי ואב לששה ילדים שאין לחובתו כל הרשעות קודמות ואשר התקשה לשמור על רצף תעסוקתי לאורך השנים בשל בעיות בריאות מהן סבל.,גזר דין
12,ME-18-01-52479-769,"בבואו להעריך את הסיכון להישנות מקרים דומים בעתיד, ציין שירות המבחן כי התרשם מקיומו של קושי בוויסות דחפים ובהפעלת שיקול דעת הולם אצל הנאשם, המובילים אותו להתנהגות אימפולסיבית.",גזר דין
13,ME-18-01-52479-769,"יחד עם זאת, ניכרת אצלו יכולת לקחת אחריות על מעשיו תוך חיבור רגשי לחומרתם.",גזר דין
14,ME-18-01-52479-769,שירות המבחן ציין כי התרשם מהיעדר אינדיקציות לשימוש בחומרים ממכרים וכן מהעדר אינדיקציות למעורבות בתת תרבות עבריינית.,גזר דין
15,ME-18-01-52479-769,"לכן, העריך את רמת הסיכון להישנות עברות דומות בעתיד כנמוכה.",גזר דין
16,ME-18-01-52479-769,"עוד צוין כי בהעדר כלים נכונים להתמודדות עם אימפולסיביות, רמת הסיכון עולה, אך עשויה להצטמצם בעקבות התערבות טיפולית ארוכת טווח.",גזר דין
17,ME-18-01-52479-769,"בסיכומו של דבר, המליץ שירות המבחן להעמיד את הנאשם בפיקוחו למשך 12 חודשים במהלכם ישולב בתוכנית טיפולית ייעודית לעוברי חוק בתחום עבירות הנשק.",גזר דין
18,ME-18-01-52479-769,כן הומלץ להשית עליו ענישה מוחשית בדמות מאסר שירוצה בעבודות שירות.,גזר דין
19,ME-18-01-52479-769,"בטיעוניה לעונש הפנתה המאשימה לערך החברתי שנפגע מביצוע העבירה בענייננו, בציינה כי מדובר בהגנה על חיי אדם ועל שלום הציבור.",גזר דין
20,ME-18-01-52479-769,בתוך כך הפנתה המאשימה להשלכות הרות האסון של עבירות בנשק והסיכון הגלום בהן.,גזר דין
21,ME-18-01-52479-769,"בהתייחס לנסיבות הקשורות בביצוע העבירה, טענה המאשימה כי אדם הנמצא מחזיק בנשק ללא רישיון, ניתן להניח לחובתו כי הוא עושה כן למטרות לא כשרות, בייחוד כשאין באמתחתו הסבר אשר יניח את הדעת לעניין זה.",גזר דין
22,ME-18-01-52479-769,"המאשימה הפנתה למדיניות הענישה הנוהגת במקרים דומים, המלמדת על מגמת החמרה בענישה כלפי מורשעים בעבירות נשק.",גזר דין
23,ME-18-01-52479-769,"בנסיבות, סבורה המאשימה כי מתחם העונש ההולם את נסיבות תיק זה נע בין 2.5 - 5 שנות מאסר בפועל בצירוף מאסר מותנה, קנס כספי וחילוט הרכב.",גזר דין
24,ME-18-01-52479-769,"לעניין נסיבותיו האישיות של הנאשם, טענה המאשימה כי ניתן להתחשב לקולא בעברו הנקי של הנאשם ובעובדה כי הוא הודה במיוחס לו.",גזר דין
25,ME-18-01-52479-769,"בתוך כך בקשה המאשימה לדחות את המלצת שירות המבחן להטיל על הנאשם עונש שירוצה בעבודות שירות,  בהפנותה לגרסה לא אמינה שמסר הנאשם לשירות המבחן וכן בשל כך שאותה המלצה נוגדת את האינטרס הציבורי.",גזר דין
26,ME-18-01-52479-769,הסנגור מצדו טען כי הנשיאה וההובלה היו לפרק זמן קצר ביותר ולכן העבירה נושקת לעבירת ההחזקה.,גזר דין
27,ME-18-01-52479-769,"נטען כי מדובר בנאשם נעדר כל עבר פלילי, נשוי ואב לששה ילדים, שזו המעידה הראשונה בחייו.",גזר דין
28,ME-18-01-52479-769,"הנאשם היה במעצר משך שלושה חודשים ולאחר מכן היה נתון במעצר באיזוק אלקטרוני משך תקופה ארוכה ורק לאחרונה, בעקבות התסקיר החיובי של שירות המבחן, הוסר האיזוק.",גזר דין
29,ME-18-01-52479-769,"עוד ציין הסנגור כי מדובר בנאשם שהודה בהזדמנות הראשונה ומי שלא נשקפת הימנו מסוכנות, לאחר שלקח אחריות על מעשיו, והודה בטעותו.",גזר דין
30,ME-18-01-52479-769,"בשים לב לתסקיר החיובי ולהודאתו של הנאשם ועברו הנקי, סבור הסנגור כי יש לאמץ את המלצת שירות המבחן.",גזר דין
31,ME-18-01-52479-769,"לעניין חילוט הרכב, בקש ב""כ הנאשם להסתפק בקנס ולהימנע מחילוט הרכב שכן מאז המקרה ועד היום שולחו אינו עובד ומתקשה בפרנסת משפחתו.",גזר דין
32,ME-18-01-52479-769,דברו האחרון של הנאשם,גזר דין
33,ME-18-01-52479-769,"בדברו האחרון, הביע הנאשם צער וחרטה על מעשיו.",גזר דין
34,ME-18-01-52479-769,"לדבריו, הוא השקיע בגידול ילדיו, העניק להם חינוך טוב ומבקש לשמור על התא המשפחתי ולאפשר לו המשיך לדאוג לצרכי משפחתו.",גזר דין
35,ME-18-01-52479-769,עוד הוסיף כי המשפחה מצויה במצב כלכלי קשה וכי הוא מבכה מדי יום את הטעות שעשה.,גזר דין
36,ME-18-01-52479-769,דיון והכרעה - קביעת מתחם העונש,גזר דין
37,ME-18-01-52479-769,העקרון המנחה בענישה הוא עקרון ההלימה המחייב קיומו של יחס הולם בין חומרת העבירה בנסיבותיה ומידת אשמו של הנאשם ובין סוג ומידת העונש המוטל עליו.,גזר דין
38,ME-18-01-52479-769,"השלב הראשון בגזירת העונש הוא קביעת מתחם העונש ההולם, אשר בקביעתו על בית המשפט להתחשב בערכים החברתיים שנפגעו מביצוע העבירה, במידת הפגיעה בהם, במדיניות הענישה הנהוגה ובנסיבות הקשורות בביצוע העבירה, כמפורט בסעיף 40ט (א) לחוק העונשין.",גזר דין
39,ME-18-01-52479-769,"מנגד, לא נעלמה מעיניי העובדה שכתב האישום אינו מייחס לנאשם עבירות נלוות ולא נטען כי נעשה שימוש כלשהו בכלי הנשק.",גזר דין
40,ME-18-01-52479-769,"אשר למדיניות הענישה הנהוגה הפנו ב""כ הצדדים לפסיקה מגוונת, שעניינה מקרים אשר נסיבותיהם לא תאמו בהכרח את נסיבות המקרה דידן.",גזר דין
41,ME-18-01-52479-769,כך למשל אותם פסקי דין שעניינם עבירות ירי באזור מגורים לצד העבירות של החזקה והובלת כלי נשק.,גזר דין
42,ME-18-01-52479-769,"ברי כי חומרתם של אותם מקרים בהם בוצע ירי באזור מגורים, עולה לאין שיעור על חומרת המקרה דכאן.",גזר דין
43,ME-18-01-52479-769,"יחד עם זאת, וכפי שצוין לעיל, אין חולק כי מגמת הפסיקה בעבירות נשק, גם כאשר מדובר בהובלה ונשיאה בלבד, הנה להחמרה, אם כי כל מקרה נבחן ונדון לפי נסיבותיו.",גזר דין
44,ME-18-01-52479-769,"בהביאי בחשבון את הערכים החברתיים שנפגעו כתוצאה מביצוע העבירה נשוא ענייננו, את מידת הפגיעה בהם, את נסיבות ביצוע העבירה ואת מדיניות הענישה הנהוגה, אני סבור כי מתחם העונש ההולם במקרה דידן נע בין 12-36 חודשי מאסר בפועל.",גזר דין
45,ME-18-01-52479-769,גזירת העונש בתוך המתחם,גזר דין
46,ME-18-01-52479-769,בבואי לגזור את עונשו של הנאשם בתוך המתחם הבאתי בחשבון את עברו הנקי ואת העובדה כי ניהל עד היום אורח חיים נורמטיבי וכי למעשה זו הסתבכותו הראשונה בפלילים.,גזר דין
47,ME-18-01-52479-769,"כמו כן הבאתי בחשבון את הודאתו במיוחס לו בשלב מוקדם של הדיון, הודאה שיש בה משום נטילת אחריות על מעשיו והיה בה כדי לחסוך בזמן שיפוטי יקר.",גזר דין
48,ME-18-01-52479-769,"כמו כן אני מביא בחשבון את נסיבותיו האישיות של הנאשם, עליהם עמד שירות המבחן בהרחבה בתסקיר שהוגש.",גזר דין
49,ME-18-01-52479-769,"בנסיבות, אני סבור כי נכון לגזור את עונשו של הנאשם ברף התחתון של המתחם שנקבע.",גזר דין
50,ME-18-01-52479-769,"לפיכך, אני גוזר על הנאשם את העונשים הבאים:",גזר דין
51,ME-18-01-52479-769,12 חודשי מאסר בפועל בניכוי תקופת מעצרו מיום 11.1.2018 ועד ליום 18.4.2018.,גזר דין
52,ME-18-01-52479-769,8 חודשי מאסר על תנאי למשך שלוש שנים לבל יעבור כל עבירת נשק מסוג פשע  ויורשע בגינה.,גזר דין
53,ME-18-01-52479-769,"קנס בסך 2,000 ₪ או 14 ימי מאסר תמורתו.",גזר דין
54,ME-18-01-52479-769,הקנס ישולם עד ליום 16.12.2018.,גזר דין
55,ME-18-01-52479-769,"הנאשם יתייצב לתחילת ריצוי עונשו ביום 18.11.2018 שעה 09:00 בבית המעצר ""קישון"" כשבידו תעודה מזהה.",גזר דין
56,ME-18-01-52479-769,עד לתחילת ריצוי עונשו ימשיכו לחול לגביו התנאים המגבילים החלים עליו כיום.,גזר דין
57,ME-18-01-52479-769,זכות ערעור לבית המשפט העליון תוך 45 יום.,גזר דין
58,ME-18-01-52479-769,"54678313ניתן היום,  כ""ג חשוון תשע""ט, 01 נובמבר 2018, בנוכחות הצדדים.",גזר דין
