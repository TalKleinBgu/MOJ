,verdict,text,part
0,SH-24-02-21108-630,אמיר עבד אל עאל (עציר),הנאשם
1,SH-24-02-21108-630,"חוק העונשין, תשל""ז-1977: סע'  29, 40ג(א), 144(א), 144(ב), 144(ז), 244",הנאשם
2,SH-24-02-21108-630,"פקודת הסמים המסוכנים [נוסח חדש], תשל""ג-1973: סע'  7(א), 7(ג)",הנאשם
3,SH-24-02-21108-630,"הנאשם הורשע על סמך הודאתו בעובדות כתב האישום המתוקן (במ/1) בביצוע עבירה של החזקת נשק ותחמושת בניגוד לסעיף 144(א) רישא + סיפא לחוק העונשין, תשל""ז – 1977 (להלן: ""חוק העונשין""), החזקת סמים שלא לצריכה עצמית בניגוד לסעיף 7(א) + 7(ג) רישא לפקודת הסמים המסוכנים [נוסח חדש], תשל""ג -1973, ושיבוש מהלכי משפט בניגוד לסעיף 244 לחוק העונשין.",גזר דין
4,SH-24-02-21108-630,"בהתאם לעובדות כתב האישום המתוקן בתמצית, במשך תקופה, החל מיום 21.11.21 ועד ליום 23.01.24, החזיק הנאשם באזור ביתו במזרעה באקדח מסוג FN  (להלן: ""אקדח FN"") ובאקדח מסוג Walther (להלן: ""אקדח Walther""), אשר סוגלו לירות כדור או קליע שבכוחו להמית אדם, כשבכל אחד מהם מחסנית תואמת שהכילה 12 כדורי תחמושת לאקדח בקוטר 9 מ""מ.",גזר דין
5,SH-24-02-21108-630,"ביום 23.1.24 החזיק הנאשם באקדח Walther, על מיטתו, כשהוא טעון במחסנית תואמת שהכילה 4 כדורי  תחמושת בקוטר 9 מ""מ.",גזר דין
6,SH-24-02-21108-630,"כמו כן, במועד הנ""ל החזיק הנאשם באקדח FN מאחורי ספה בביתו, כשהוא טעון במחסנית תואמת שהכילה 12 כדורי תחמושת לאקדח בקוטר 9 מ""מ.",גזר דין
7,SH-24-02-21108-630,"בנוסף, במועד זה החזיק הנאשם בביתו בשקית המכילה סם מסוכן מסוג קנבוס המחולק ל- 2 אריזות במשקל כולל של 107.89 גרם נטו.",גזר דין
8,SH-24-02-21108-630,"ביום 23.1.24 סמוך לשעה 9:00, עת שהגיעו השוטרים לבצע חיפוש בביתו של הנאשם, יצא הנאשם מביתו בגופיה ותחתונים בלבד, ואמר לשוטרים כי בדרכו להאכיל עזים במתחם וטען בכזב כי הוא מתגורר בבניין השייך לבן דודו הנמצא באותו מתחם מגורים והכווין אותם לביתו וזאת בכוונה למנוע הליך שיפוטי ולהביא לעיוות דין.",גזר דין
9,SH-24-02-21108-630,"המאשימה הגישה רישום פלילי ותעבורתי של הנאשם (טע/2), הכולל הרשעה פלילית אחד בגין עבירת איומים ומספר הרשעות בעבירות תעבורה.",ראיות לעונש: 
10,SH-24-02-21108-630,"ב""כ הנאשם הגיש מסמכים רפואיים בעניינו של הנאשם (טע/3).",ראיות לעונש: 
11,SH-24-02-21108-630,"מטעם הנאשם העידה בת זוגתו, אשר תיארה כי היא במערכת יחסים זוגית עם הנאשם במשך 5 שנים, וכי הם עתידים להתחתן.",ראיות לעונש: 
12,SH-24-02-21108-630,העדה מסרה כי הנאשם למד את הלקח וביקשה כי בית המשפט יתחשב בנאשם בעת גזירת העונש על מנת שיוכלו להמשיך בחייהם המשותפים.,ראיות לעונש: 
13,SH-24-02-21108-630,"בנוסף, העידה אחות הנאשם בדבר אופיו הטוב של הנאשם, מסרה כי הוא אדם נורמטיבי, וביקשה מבית המשפט הזדמנות לנאשם לשקם את חייו ולהתחיל התחלה חדשה, בתמיכת בני המשפחה.",ראיות לעונש: 
14,SH-24-02-21108-630,"עוד העיד אביו של הנאשם, אשר מסר כי המשפחה מנהלת אורח חיים נורמטיבי, וכי הנאשם מודע לטעות שעשה והביע חרטה על מעשיו.",ראיות לעונש: 
15,SH-24-02-21108-630,"ב""כ המאשימה בטיעוניה בכתב (טע/1) ובעל פה, ביקשה לקבוע שני מתחמי ענישה, אחד בגין עבירות סמים ואחד בגין עבירות בנשק.",טיעוני הצדדים לעונש: 
16,SH-24-02-21108-630,"ב""כ המאשימה טענה כי הערכים החברתיים המוגנים שנפגעו בנוגע לעבירות בנשק הם שמירה על שלום הציבור וביטחונו.",טיעוני הצדדים לעונש: 
17,SH-24-02-21108-630,באשר לעבירות הסמים נטען כי הערכים החברתיים שנפגעו הינם שלום הציבור ובריאותו.,טיעוני הצדדים לעונש: 
18,SH-24-02-21108-630,"ב""כ המאשימה הוסיפה וטענה, כי לעבירות קדם תכנון וכי חלקו של הנאשם בביצוע העבירות היה מלא ובלעדי לאור העובדה כי הנשקים והסמים נתפסו בחדרו של הנאשם, כאשר מקומו של הנשק וקרבתו מלמדת על הנגישות והכוננות בכל רגע נתון לעשות בו שימוש.",טיעוני הצדדים לעונש: 
19,SH-24-02-21108-630,"עוד נטען, כי הנאשם החזיק בשני אקדחים שיש בהם פוטנציאל לשמש למטרות מסכנות חיי אדם והחזקתם בידי אדם שאינו מורשה לכך, מהווה מעשה חמור שיש בחובו פוטנציאל עצום לפגיעה בחיי אדם.",טיעוני הצדדים לעונש: 
20,SH-24-02-21108-630,"ב""כ המאשימה הפנתה לפסיקה ועתרה לקבוע כי בעבירות בנשק מתחם העונש ההולם נע בין 30 ל-54 חודשי מאסר בפועל, ולמתחם שנע בין 6 ל-18 חודשי מאסר בפועל בגין עבירה של החזקת סם.",טיעוני הצדדים לעונש: 
21,SH-24-02-21108-630,באשר לנסיבות שאינן קשורות בביצוע העבירות נטען כי לנאשם הרשעה אחת בעבירת איומים משנת 2022.,טיעוני הצדדים לעונש: 
22,SH-24-02-21108-630,"עוד נטען, כי הנאשם הודה וחסך זמן שיפוטי וכן נטל אחריות על מעשיו.",טיעוני הצדדים לעונש: 
23,SH-24-02-21108-630,"ב""כ המאשימה ביקשה למקם את עונשו של הנאשם בשליש התחתון של כל מתחם לו עתרה ולצבור את העונשים.",טיעוני הצדדים לעונש: 
24,SH-24-02-21108-630,"כמו כן, עתרה ב""כ המאשימה להשית על הנאשם מאסר מותנה ממושך, קנס ופסילת רישיון נהיגה בפועל ועל תנאי.",טיעוני הצדדים לעונש: 
25,SH-24-02-21108-630,"ב""כ הנאשם טען כי לא נעשה שימוש בנשק שנתפס ולא נגרם כל נזק.",טיעוני הצדדים לעונש: 
26,SH-24-02-21108-630,"ב""כ הנאשם הפנה לפסיקה (טע/4) וטען כי מתחם העונש ההולם נע בין 9 חודשי מאסר שניתן לרצות בעבודות שירות ועד ל- 17 חודשי מאסר בפועל.",טיעוני הצדדים לעונש: 
27,SH-24-02-21108-630,"באשר לנסיבות שאינן קשורות בביצוע העבירות, נטען כי בכוונת הנאשם להתרחק מהחברה השולית עמה נהג להתרועע ולהעתיק את מגוריו לכרמיאל.",טיעוני הצדדים לעונש: 
28,SH-24-02-21108-630,"עוד נטען, כי הנאשם לא ניהל אורח חיים עברייני והוא מגיע ממשפחה נורמטיבית, כאשר חווית המעצר הייתה עבורו גורם מרתיע.",טיעוני הצדדים לעונש: 
29,SH-24-02-21108-630,"ב""כ הנאשם הדגיש כי הנאשם נטל אחריות על מעשיו, הודה בהזדמנות הראשונה והביע חרטה על מעשיו.",טיעוני הצדדים לעונש: 
30,SH-24-02-21108-630,עוד נטען כי הנאשם סובל מכאבי גב ויש להתחשב במצבו הבריאותי בעת גזירת העונש.,טיעוני הצדדים לעונש: 
31,SH-24-02-21108-630,"באשר לעתירת המדינה להורות על פסילת רישיון הנהיגה, נטען, כי טרם מעצרו הנאשם עבד בעבודות עפר עם אביו והרישיון נחוץ לו על מנת להמשיך להתפרנס, על כן ביקש ב""כ הנאשם לא להשית על הנאשם עונש של פסילה.",טיעוני הצדדים לעונש: 
32,SH-24-02-21108-630,"הנאשם הביע צער וחרטה על מעשיו, הודה למשפחתו וארוסתו על התמיכה בו, וביקש מבית המשפט להתחשב בו בעת גזירת העונש.",דברי הנאשם:
33,SH-24-02-21108-630,הנאשם הביע את רצונו להשתקם ולחזור למוטב.,דברי הנאשם:
34,SH-24-02-21108-630,הנאשם ביצע מספר עבירות כאשר את העבירה של שיבוש הליכי משפט ניתן לראות כעבירה שלובה  להחזקת נשק ולקבוע בגין שתי עבירות אלה מתחם עונש הולם אחד.,דיון והכרעה :
35,SH-24-02-21108-630,"עם זאת, לגבי העבירה של החזקת סמים, מקובלת עלי עמדת המאשימה כי יש לקבוע מתחם נפרד, כאשר הערכים המוגנים העומדים בבסיס העבירות הם שונים.",דיון והכרעה :
36,SH-24-02-21108-630,מתחם העונש ההולם לגבי עבירות של החזקת נשק ושיבוש הליכי משפט:,דיון והכרעה :
37,SH-24-02-21108-630,הערך החברתי המוגן שנפגע ממעשי הנאשם הוא הערך של הגנה על חיי אדם והגנה על תחושת הביטחון של הציבור.,דיון והכרעה :
38,SH-24-02-21108-630,"כמו כן, נפגעה יכולת השוטרים לבצע את עבודתם, לרבות חיפוש, באופן תקין.",דיון והכרעה :
39,SH-24-02-21108-630,"לאחרונה תוקן החוק, באופן שקבע כי העונש שיושת על מבצע העבירה יתחיל מרבע העונש המרבי שנקבע לעבירה, אלא אם החליט בית המשפט מטעמים מיוחדים להקל בעונש, והעונש לא יהיה כולו על תנאי (סעיף 144(ז) לחוק העונשין, וראו חוק העונשין (תיקון מס' 140 - הוראת שעה), התשפ""ב-2021).",דיון והכרעה :
40,SH-24-02-21108-630,"בפסיקה נקבע, כי החזקתו של נשק חם ורב עוצמה באופן בלתי חוקי, עלול להוביל לאלימות קשה עד קטלנית.",דיון והכרעה :
41,SH-24-02-21108-630,"זמינות כלי הנשק העוברים מיד ליד, אם לידיים עוינות ואם לידיים פליליות, תורמים להגדלת מעגל האלימות ולתוצאות הקשות הנובעות מכך.",דיון והכרעה :
42,SH-24-02-21108-630,בשנים האחרונות אנו עדים לגל אלימות קשה תוך שימוש בנשק חם הגובה חיי אדם.,דיון והכרעה :
43,SH-24-02-21108-630,"התכנון שקדם לביצוע העבירות: הנאשם החזיק שני אקדחים טעונים במחסנית עם כדורים, במשך תקופה ממושכת בסמוך לביתו וביום החיפוש אף החזיק את שני כלי הנשק בהישג יד, אקדח על מיטתו והשני מוסתר מאחורי ספה בביתו, כשהם טעונים ומכאן שמדובר בביצוע עבירה מתוכננת מראש.",באשר לנסיבות הקשורות בביצוע העבירות: 
44,SH-24-02-21108-630,"על התכנון אף ניתן ללמוד מהתנהגות הנאשם במהלך החיפוש, כאשר ניסה להסיט את השוטרים לבית בן דודו על מנת להכשיל את החיפוש בביתו.",באשר לנסיבות הקשורות בביצוע העבירות: 
45,SH-24-02-21108-630,"חלקו של הנאשם בביצוע העבירות:  חלקו של הנאשם בביצוע העבירות היה בלעדי, כאשר מיקום כלי הנשק בחדרו ובביתו טעונים בכדורים, מלמדת על הזמינות והמוכנות לעשות בהם שימוש.",באשר לנסיבות הקשורות בביצוע העבירות: 
46,SH-24-02-21108-630,הנזק שעלול היה להיגרם מביצוע העבירות: הנאשם החזיק בשני אקדחים עם תחמושת תואמת.,באשר לנסיבות הקשורות בביצוע העבירות: 
47,SH-24-02-21108-630,"מכאן, שגם אם לא נגרם נזק בפועל, הרי פוטנציאל הנזק הוא גדול אשר עלול לקפח חיי אדם.",באשר לנסיבות הקשורות בביצוע העבירות: 
48,SH-24-02-21108-630,"מידת הפגיעה בערכים המוגנים: בשים לב לעובדה כי מדובר בשני כלי נשק מסוג אקדח, אשר הוחזקו  טעונים ובהישג יד של הנאשם, והנזק הפוטנציאלי הגדול, אני קובעת כי מידת הפגיעה בערכים המוגנים היא גבוהה.",באשר לנסיבות הקשורות בביצוע העבירות: 
49,SH-24-02-21108-630,"הצדדים הפנו לפסיקה בנוגע להחזקת אקדחים ואף לפסיקה בנוגע לנשיאת אקדחים, וניתן להתרשם כי ישנו מנעד גדול של ענישה בעבירות מסוג זה, הגם שלאחרונה ניתן להתרשם מהחמרה במדיניות הענישה בגין עבירות בנשק.",באשר למדיניות הענישה הנהוגה:
50,SH-24-02-21108-630,להלן אפנה לפסיקה אליה הפנו אותי הצדדים ופסיקה רלוונטית נוספת.,באשר למדיניות הענישה הנהוגה:
51,SH-24-02-21108-630,"לאחר ששקלתי את מכלול השיקולים המעוגנים בסעיף 40ג(א) לחוק העונשין, אני קובעת כי מתחם העונש ההולם נע בין 20 חודשי מאסר בפועל ל- 36 חודשי מאסר בפועל, בצירוף ענישה נלווית.",באשר למדיניות הענישה הנהוגה:
52,SH-24-02-21108-630,מתחם העונש ההולם בגין החזקת סמים שלא לצריכה עצמית:,באשר למדיניות הענישה הנהוגה:
53,SH-24-02-21108-630,אין צורך להכביר במילים באשר לערכים המוגנים שנפגעו מביצוע עבירת סמים על ידי הנאשם והם ההגנה מפני הנזקים הישירים והעקיפים הנגרמים עקב השימוש בסמים.,באשר למדיניות הענישה הנהוגה:
54,SH-24-02-21108-630,"מדובר בצורך להגן, מן הצד האחד, על בריאות גופו ונפשו של ציבור המשתמשים בסמים, ומן הצד השני, עולה הצורך להגן על החברה מפני הנזקים הנגרמים לה, עקב עבירות המתבצעות על ידי עבריינים על רקע השימוש בסמים ועל מנת לממן את הסמים.",באשר למדיניות הענישה הנהוגה:
55,SH-24-02-21108-630,"נסיבות ביצוע העבירה:  מדובר בעבירה מתוכננת, אשר הנאשם הוא המבצע העיקרי של העבירה.",באשר למדיניות הענישה הנהוגה:
56,SH-24-02-21108-630,"יחד עם זאת, מדובר בסם מסוג קנבוס, והנאשם החזיק אמנם כמות שלא לצריכה עצמית, אך לא מדובר בכמות גדולה במיוחד, של 107.89 גרם.",באשר למדיניות הענישה הנהוגה:
57,SH-24-02-21108-630,מידת הפגיעה בערכים המוגנים: לאור נסיבות ביצוע העבירה מידת הפגיעה בערכים המוגנים הינה ברף נמוך .,באשר למדיניות הענישה הנהוגה:
58,SH-24-02-21108-630,"מדיניות הענישה הנהוגה: מהפסיקה אליה הפנתה המאשימה בעניין עבירת הסמים בה הורשע הנאשם, לא ניתן ללמוד לתיק שבפניי, נוכח העובדה כי עניינה בסחר בסמים מסוכנים מסוג קנבוס ולא עבירה של החזקת סמים שלא לצריכה עצמית.",באשר למדיניות הענישה הנהוגה:
59,SH-24-02-21108-630,"על כן אפנה למספר פסקי דין, שלטעמי ניתן ללמוד מהם לגבי מדיניות הענישה בגין החזקת קנבוס בכמות המיוחסת לנאשם.",באשר למדיניות הענישה הנהוגה:
60,SH-24-02-21108-630,"לאחר ששקלתי את מכלול השיקולים המעוגנים בסעיף 40ג(א) לחוק העונשין, אני קובעת כי מתחם העונש ההולם נע בין מאסר על תנאי ל- 8 חודשי מאסר בפועל לצד ענישה נלווית.",באשר למדיניות הענישה הנהוגה:
61,SH-24-02-21108-630,בעניינו של הנאשם לא מצאתי כי מתקיימות נסיבות המצדיקות חריגה ממתחם העונש ההולם לא לחומרא ולא לקולא.,חריגה ממתחם העונש ההולם: 
62,SH-24-02-21108-630,"לקולא שקלתי את הודאתו של הנאשם בכתב האישום המתוקן, עוד במסגרת הליך מוקד, נטילת האחריות על מעשיו והבעת החרטה.",הנסיבות שאינן קשורות בביצוע העבירות: 
63,SH-24-02-21108-630,"הנאשם הביע התנצלות גם בפני משפחתו, בה פגע במעשיו וגם בפני ארוסתו, עמה היה אמור להתחתן בחודש הבא.",הנסיבות שאינן קשורות בביצוע העבירות: 
64,SH-24-02-21108-630,"לחובתו של הנאשם הרשעה אחת, בגין עבירת איומים (טע/2) בגינה לא ריצה מאסר בפועל, ולמעט עבירה זו, עד למעורבות בעבירות מושא התיק שבפניי ניהל לכאורה אורח חיים נורמטיבי.",הנסיבות שאינן קשורות בביצוע העבירות: 
65,SH-24-02-21108-630,"כך גם נתתי דעתי לפגיעת העונש במשפחתו של הנאשם, אשר על פי עדות האם הוא המפרנס העיקרי של המשפחה.",הנסיבות שאינן קשורות בביצוע העבירות: 
66,SH-24-02-21108-630,"לאחר ששקלתי את כלל השיקולים המפורטים לעיל, אני גוזרת על הנאשם עונש כולל בגין כלל העבירות בהן הורשע כדלהלן:",הנסיבות שאינן קשורות בביצוע העבירות: 
67,SH-24-02-21108-630,"20 חודשי מאסר בפועל, מיום מעצרו בתאריך 23.1.24.",הנסיבות שאינן קשורות בביצוע העבירות: 
68,SH-24-02-21108-630,"6 חודשי מאסר על תנאי למשך 3 שנים מיום שחרורו של הנאשם, והתנאי הוא כי הנאשם לא יעבור בתקופת התנאי אחת מהעבירות בהן הורשע בתיק זה, יורשע בגינה.",הנסיבות שאינן קשורות בביצוע העבירות: 
69,SH-24-02-21108-630,"קנס בסך 3,000 או 30 יום מאסר תמורתו.",הנסיבות שאינן קשורות בביצוע העבירות: 
70,SH-24-02-21108-630,הקנס ישולם עד ליום 1.1.25.,הנסיבות שאינן קשורות בביצוע העבירות: 
71,SH-24-02-21108-630,"הקנס ישולם לחשבון המרכז לגביית קנסות, אגרות והוצאות ברשות האכיפה והגבייה,",הנסיבות שאינן קשורות בביצוע העבירות: 
72,SH-24-02-21108-630,"בכרטיס אשראי – באתר המקוון של רשות האכיפה והגבייה, www.eca.gov.il",ניתן לשלם את הקנס באחת הדרכים הבאות:
73,SH-24-02-21108-630,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,ניתן לשלם את הקנס באחת הדרכים הבאות:
74,SH-24-02-21108-630,"5129371על מנת לעודד את הנאשם לשוב למעגל עבודה לאחר ריצוי מאסר בפועל, לא מצאתי מקום לפסול את הנאשם מלהחזיק רישיון נהיגה.",ניתן לשלם את הקנס באחת הדרכים הבאות:
75,SH-24-02-21108-630,זכות ערעור תוך 45 יום מהיום לבית המשפט המחוזי בחיפה.,ניתן לשלם את הקנס באחת הדרכים הבאות:
76,SH-24-02-21108-630,"ניתן היום,  ז' סיוון תשפ""ד, 13 יוני 2024, במעמד הצדדים.",ניתן לשלם את הקנס באחת הדרכים הבאות:
77,SH-24-02-21108-630,מריה פיקוס בוגדאנוב 54678313,ניתן לשלם את הקנס באחת הדרכים הבאות:
