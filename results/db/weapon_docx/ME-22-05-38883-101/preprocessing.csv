,verdict,text,part
0,ME-22-05-38883-101,פאר סרקיה (חזקיה) –טרם הסתיים,הנאשמים
1,ME-22-05-38883-101,אייל בן עמי (עציר),הנאשמים
2,ME-22-05-38883-101,"ע""י ב""כ עוה""ד ניר דוד",הנאשמים
3,ME-22-05-38883-101,אליאור גבריאל (עציר) – נדון,הנאשמים
12,ME-22-05-38883-101,"חוק העונשין, תשל""ז-1977: סע'  29(ב), 144(ב), 192, 499(א)(1)",הנאשמים
13,ME-22-05-38883-101,"הנאשם (נאשם 2 בכתב האישום) הורשע, על יסוד הודאתו, בעובדות כתב אישום בעבירות קשירת קשר לפשע לפי סעיף 499(א)(1) לחוק העונשין, תשל""ז-1977 (להלן-החוק); נשיאה והובלת נשק בצוותא חדא לפי סעיף 144(ב) רישא יחד עם סעיף 29(ב) לחוק; איומים בצוותא חדא לפי סעיף 192 יחד עם סעיף 29(ב) לחוק.",גזר דין לנאשם 2
14,ME-22-05-38883-101,כתב האישום המקורי הוגש ביום 18.5.22 כנגד שלושה הנאשמים.,גזר דין לנאשם 2
15,ME-22-05-38883-101,"כנטען בו,  על רקע סכסוך שהתגלע בין הנאשמים ליוסף אלבז, קשרו השלושה קשר להשליך רימון הלם על ביתו בכוונה להפחידו.",גזר דין לנאשם 2
16,ME-22-05-38883-101,"במסגרת הקשר ולשם קידומו, הצטיידו הנאשמים ברימון יד הלם סנוור מסוג M7290 שבכוחו להזיק לאדם בעת פעולתו (להלן-הרימון).",גזר דין לנאשם 2
17,ME-22-05-38883-101,"ביום 7.3.22, בשעה 20:17, נהג הנאשם 1 ברכבו יחד עם הנאשמים 2-3, הנאשמים נסעו לעבר הבית ונשאו והובילו עמם את הרימון.",גזר דין לנאשם 2
18,ME-22-05-38883-101,"עת הגיעו כ-300 מטרים ליד הבית, ירדו נאשמים 2-3 מהרכב כשהם לבושים שחורים, ובהמשך, בשעה 02:19 או בסמוך לכך, השליך מי מהם את הרימון על הבית, שם, התפוצץ ברעש חזק וגרם לנזקי פיח בחצר הבית.",גזר דין לנאשם 2
19,ME-22-05-38883-101,"מיד לאחר מכן חזרו לרכב בו המתין להם הנאשם 1, והשלושה החלו בנסיעה עד שנעצרו על ידי כוחות משטרה שהגיעו למקום.",גזר דין לנאשם 2
20,ME-22-05-38883-101,השתלשלות ההליך באשר לנאשם הייתה חריגה.,גזר דין לנאשם 2
21,ME-22-05-38883-101,"ביום 13.6.22, הציגו הצדדים, לפני כב' השופט דרויאן-גמליאל, הסדר טיעון הנוגע לכל שלושת הנאשמים לרבות הסכמות עונשיות בעניינו של הנאשם, הנאשם והאחרים הורשעו בעובדות כתב אישום מתוקן.",גזר דין לנאשם 2
22,ME-22-05-38883-101,"בסמוך לאחר מכן חזרה בה המאשימה מהסדר הטיעון ביחס לנאשם שלפניי, נוכח גילוי מידע חדש- הרשעתו בבית דין צבאי בעבירות נשק ואיומים, שלא היה בידיעתה במעמד הצגתו.",גזר דין לנאשם 2
23,ME-22-05-38883-101,"בהמשך לכך, ובהסכמת ב""כ הנאשם, הצהירה המאשימה כי היא חוזרת בה מהסדר הטיעון, והנאשם, בהתאם לבקשתו, ביקש לחזור מהודאתו ולהודות בעובדות כתב האישום המקורי וכך נעשה (החלטתי והכ""ד מתוקנת מיום 5.7.22, עמ' 8).",גזר דין לנאשם 2
24,ME-22-05-38883-101,"זהו המקום לציין, ששני שותפיו הודו בעובדות כתב אישום מתוקן, נאשם 1 בעבירת של קשירת קשר וסיוע לנשיאת נשק ונאשם 3 בעבירה של קשירת קשר בלבד.",גזר דין לנאשם 2
25,ME-22-05-38883-101,"על נאשם 3 נגזרו 10 חודשי מאסר (הכוללים תקופה של הפקעת עבודות שירות, גזר הדין ניתן במסגרת ענ""פ 53178-02-21 גבריאל נ' מדינת ישראל (11.7.22), ובאשר לנאשם 1 עותרים הצדדים במשותף לגזור עליו מאסר בן 9 חודשים בדרך של עבודות שירות.",גזר דין לנאשם 2
26,ME-22-05-38883-101,"ביום 9.8.22 נשמעו טיעוני הצדדים לעונש ולאחר שהתבררה מורכבות מצבו המשפטי,  מצאתי, טרם גזירת דינו, להפנותו לתסקיר שירות המבחן על מנת לקבל תמונה רחבה יותר באשר לנסיבותיו והרקע לביצוע העבירות.",גזר דין לנאשם 2
27,ME-22-05-38883-101,"הנאשם, בן 24, בן למשפחה נורמטיבית המתגוררת במושב באזור השרון, סיים 12 שנות לימוד ושירת בצבא ביחידת פלס""ר שריון.",תסקיר שירות המבחן
28,ME-22-05-38883-101,"במהלך שירותו הצבאי קשר קשרים חברתיים עם גורמים עברייניים, וביצע עימם עבירות שונות תוך שימוש בנשק צבאי שקיבל במסגרת תפקידו, בגין מעשיו אלו, נדון לתקופת מאסר בת 32 חודשים והורד לדרגת טוראי.",תסקיר שירות המבחן
29,ME-22-05-38883-101,את המעשים שבהם הורשע בתיק זה ביצע זמן קצר לאחר שחרורו ממאסר.,תסקיר שירות המבחן
30,ME-22-05-38883-101,"אשר לעבירה הנוכחית, קיבל אחריות, מגלה תובנה לחומרת מצבו והביע חרטה ואמפתיה לכאב והנזק שגרם.",תסקיר שירות המבחן
31,ME-22-05-38883-101,"לדבריו, לאחר שחרורו מבית הסוהר חווה תקופת משבר, שב לניהול אורח חיים שולי ולקשרים עם גורמים עברייניים.",תסקיר שירות המבחן
32,ME-22-05-38883-101,"הנאשם הסביר כי לא הייתה לא היכרות מוקדמת עם נפגע העבירה, הוא פעל מתוך שעמום, רצון באתגר ובתחושת סיפוק.",תסקיר שירות המבחן
33,ME-22-05-38883-101,"תפקודו במעצר תקין, עובד בתור אסיר חולייה ומשתתף בקבוצות אגפיות.",תסקיר שירות המבחן
34,ME-22-05-38883-101,"להתרשמות שירות המבחן מדובר בבחור צעיר, שסיגל לעצמו דפוסי התנהגות אנטי סוציאליים ועברייניים, מתקשה בוויסות דחפים ובהצבת גבולות לסביבתו.",תסקיר שירות המבחן
35,ME-22-05-38883-101,"להערכתם, וככל שלא ישתלב בטיפול,  נשקף ממנו סיכון לחזרה להתנהגות פורצת גבולות.",תסקיר שירות המבחן
36,ME-22-05-38883-101,עוד מתרשמים שמגלה תובנה ראשונית להשלכות מעשיו אך טרם השלים עם המחירים שיצטרך לשלם בעבור זניחת הדרך העבריינית שליוותה אותו בשנים האחרונות.,תסקיר שירות המבחן
37,ME-22-05-38883-101,"נוכח האמור והערכת הסיכון, לא בא בהמלצה טיפולית ומציע לשלבו בתכנית טיפולית במסגרת מאסרו.",תסקיר שירות המבחן
38,ME-22-05-38883-101,"בא כוח המאשימה, עוה""ד אשכנזי, עמד בטיעוניו על מגמת ההחמרה בעבירות נשק וחומרת מעשי הנאשם, שבקלות בלתי נסבלת קשר קשר עם אחרים להשתמש בנשק לא חוקי במסגרת סכסוך.",תמצית הטיעונים לעונש
39,ME-22-05-38883-101,"עוד עמד על פוטנציאל הנזק הגבוה ממעשיו, על רף החומרה הגבוה של עבירת האיומים ועל חלקו העיקרי בביצוע העבירות.",תמצית הטיעונים לעונש
40,ME-22-05-38883-101,"בהסתמך על מדיניות הענישה הנוהגת ותחולת תיקון 140 לחוק, עתרה המאשימה למתחם ענישה הנע בין 36-18 חודשי מאסר.",תמצית הטיעונים לעונש
41,ME-22-05-38883-101,"באשר לקביעת עונשו של הנאשם בגדרי המתחם, ייחסה המאשימה חומרה מיוחדת לעובדה שביצע את העבירות כשלושה שבועות לאחר שחרורו מבית הסוהר ולכך ששני מאסרים מותנים המרחפים מעל ראשו לא הרתיעוהו ומנגד להשתלשלות ההליכים החריגה בתיק,  ועתרה לעונש של 36 חודשי מאסר הכולל את הפעלת המאסרים המותנים.",תמצית הטיעונים לעונש
42,ME-22-05-38883-101,"ב""כ הנאשם, עו""ד ניר דוד, עתר לעונש מתון יותר, וסבור שיש לגזור את עונשו של הנאשם, בהתאם לעקרון אחידות הענישה, ובהתאמה לעונשים שהוטלו על שותפיו.",תמצית הטיעונים לעונש
43,ME-22-05-38883-101,"לשיטתו, המאשימה מדברת ""בשני קולות"" באופן היוצר פער עובדתי ועונשי בלתי סביר בין הנאשם לשותפיו.",תמצית הטיעונים לעונש
44,ME-22-05-38883-101,"עוד סבור שיש לבחון את חלקם של השותפים בהתאם לכתב האישום המקורי, ומשחלקו דומה לזה של נאשם 3, ראוי לגזור עליו עונש בן 20 חודשים הכולל את הפעלת התנאים.",תמצית הטיעונים לעונש
45,ME-22-05-38883-101,"עוד ביקש לזקוף לזכותו את הודאתו, תקופת שירותו כלוחם ונכונותו להשתלב בטיפול.",תמצית הטיעונים לעונש
46,ME-22-05-38883-101,"עוד שמעתי את דברי אמו של הנאשם אשר הביעה זעזוע ממעשי בנה, אך ביקשה להתחשב באופיו הטוב ובמצבם הבריאותי של בעלה ושלה.",תמצית הטיעונים לעונש
47,ME-22-05-38883-101,הנאשם ציין בדבריו כי הסתבכותו עם החוק גרמה לו לטלטלה.,תמצית הטיעונים לעונש
48,ME-22-05-38883-101,הנאשם הורשע בקשירת קשר להשלכת רימון הלם אל עבר ביתו של אחר על רקע סכסוך עסקי ובמטרה להפחידו.,עבירות נשק - כללי
49,ME-22-05-38883-101,"ביחד עם חבריו הצטייד ברימון הלם, נסע עימם לביתו של האחר, והיה מעורב בהשלכה פיזית של הרימון לעבר הבית, הרימון התפוצץ וגרם נזק לרכוש ורעש רב.",עבירות נשק - כללי
50,ME-22-05-38883-101,חומרתן של עבירות הנשק נדון חזור ושנה בפסיקה.,עבירות נשק - כללי
51,ME-22-05-38883-101,"עבירות אלו, על כל סוגיהן ומיניהן, הפכו ל""מכת מדינה"" היוצרת סיכון ממשי לשלום הציבור ולפגיעה באזרחים תמימים שאינם צד לסכסוך כזה או אחר.",עבירות נשק - כללי
52,ME-22-05-38883-101,"חומרת העבירות אינה מסתכמת בנזק שארע כתוצאה מהאירוע הקונקרטי, אלא בסיכון הפוטנציאלי שהיה טמון בביצוע העבירה.",עבירות נשק - כללי
53,ME-22-05-38883-101,"משכך, פסיקה עקבית של בית המשפט העליון קבעה כי על בתי המשפט לתרום תרומתם למיגור תופעת עבירות הנשק, על ידי החמרה חדה ובלתי מתפשרת בענישה, על מנת להעביר מסר נחרץ ולהרתיע מפני ביצוען, קל וחומר עת צדדים לסכסוך משתמשים בנשק לא חוקי כאמצעי איום והפחדה:",עבירות נשק - כללי
54,ME-22-05-38883-101,"מגמת החמרה זו קיבלה ביטוי סטטוטורי גם בחקיקה, במסגרת תיקון 140 לחוק שנכנס לתוקף ביום 8.12.21, וחל בענייננו, בו נקבעו עונשי מינימום לעבירות נשק באשר הן, באופן שככלל, העונש שיושת בגין עבירות אלו, לא יפחת מרבע העונש המרבי שנקבע לעבירה.",עבירות נשק - כללי
55,ME-22-05-38883-101,"לאחר שאמרנו זאת, נעבור לבחון את נסיבות מעשי הנאשם כמפורט בכתב האישום המקורי.",מן הכלל אל הפרט
56,ME-22-05-38883-101,הנאשם קשר קשר עם שני שותפיו להפחיד אדם עמו היו מסוכסכים; המעשה תוכנן בקפידה וכלל הצטיידות בנשק.,מן הכלל אל הפרט
57,ME-22-05-38883-101,"הנאשמים נסעו בשעת לילה לכיוון ביתו של נפגע העבירה, הממוקם בלב שכונת מגורים, נאשמים 2-3 ירדו מהרכב כשהם לבושים שחורים לשם הסוואתם ומי מהם השליך את הרימון בפתח בית נפגע העבירה, כשנאשם 1 המתין ברכב המילוט;  לא ברור כלל אם היה לנאשם קשר ישיר לסכסוך (בתסקירו שולל זאת) ונראה כי ביצע את המעשים עבור אחרים ועל רקע עברייני, במטרה להטיל אימה על נפגע העבירה; הנזק שנגרם ממעשיו אמנם אינו חמור, אך פוטנציאל הנזק והפגיעה בשלוות חייהם של משפחת נפגע העבירה ושכניהם רב .",מן הכלל אל הפרט
58,ME-22-05-38883-101,"במעשיהם סיכנו הנאשמים את דיירי הבית, שכן בכוחו של הרימון להזיק לאדם ותחת מעטה חשכה עלול היה לפגוע במאן דהוא שנמצא במקום.",מן הכלל אל הפרט
59,ME-22-05-38883-101,"לאחר שנתתי דעתי לנסיבות מעשי הנאשם, מידת הפגיעה בערכים המוגנים ומדיניות הענישה הנוהגת, מצאתי לאמץ את מתחם הענישה אליו עתרה המאשימה.",מדיניות הענישה הנוהגת
60,ME-22-05-38883-101,"לפיכך, נקבע מתחם הנע בין 36-18 חודשי מאסר בפועל.",מדיניות הענישה הנוהגת
61,ME-22-05-38883-101,"הנאשם, צעיר בן 24, בן למשפחה טובה, שירת בשירותו הצבאי כלוחם ביחידה מובחרת.",גזירת העונש המתאים לנאשם
62,ME-22-05-38883-101,"במהלך שירותו חלה התדרדרות במצבו, הוא קשר קשר עם גורמים עבריינים וחבר אליהם לביצוע עבירות חמורות תוך שימוש בנשק הצבאי שהחזיק.",גזירת העונש המתאים לנאשם
63,ME-22-05-38883-101,"כעולה מגזר דינו (תיק בית הדין הצבאי המחוזי במחוז צפון 222/20  התובע הצבאי נ' סמ""ר אייל בן עמי (28.4.21) (ע/2)), את העבירות ביצע כחצי שנה לפני שחרורו מהצבא, במקרה אחד, חבר לחברו לביצוע ירי על רקע סכסוך עסקי.",גזירת העונש המתאים לנאשם
64,ME-22-05-38883-101,"הנאשם  נתן לחברו להשתמש בנשקו הצבאי  מסוג רוס""ר תבור וזה ירה באמצעותו 8 כדורים לעבר ביתו של אחר עמו היה מסוכסך, בזמן שזה שהה בבית יחד עם בני משפחתו, הנאשם שימש כנהג ברכב המילוט.",גזירת העונש המתאים לנאשם
65,ME-22-05-38883-101,"ימים ספורים לאחר מכן, נטל החבר את הנשק מביתו וירה באמצעותו שני כדורים לעבר שמשת חנות.",גזירת העונש המתאים לנאשם
66,ME-22-05-38883-101,"הנאשם נדון, במסגרת הסדר טיעון, למאסר בן 32 חודשי מאסר ולמאסרים על תנאי בן 9 חודשים ו-3 חודשים שהינם בני הפעלה בתיק שלפנינו, עוד הורד לדרגת טוראי.",גזירת העונש המתאים לנאשם
67,ME-22-05-38883-101,"בדבריו לבית המשפט, הביע חרטה על מעשיו והבטיח לא לחזור עליהם.",גזירת העונש המתאים לנאשם
68,ME-22-05-38883-101,"אלא שהבטחותיו התגלו כמילים ריקות מתוכן, משאת המעשים מושא תיק זה, ביצע כשלושה שבועות בלבד לאחר שחרורו ממאסר.",גזירת העונש המתאים לנאשם
69,ME-22-05-38883-101,הנאשם היה מעורב שוב בביצוע עבירות איומים תוך שימוש בנשק והפעם לא נותר ברכב המילוט אלא היה מעורב בהשלכה הפיזית של הרימון.,גזירת העונש המתאים לנאשם
70,ME-22-05-38883-101,"ללמדנו שלא היה בתקופת המאסר הממושכת שריצה ובמאסרים על תנאי שהוטלו עליו כדי להרתיעו, עוד נראה כי הוריו ומשפחתו אינם מצליחים להשפיע על בחירותיו.",גזירת העונש המתאים לנאשם
71,ME-22-05-38883-101,"הנאשם שהסביר בתסקירו כי אין לו קשר ישיר לסכסוך עם נפגע העבירה, תלה את הרקע לביצוע מעשיו בשעמום, ורצון בסיפוק ובאתגר.",גזירת העונש המתאים לנאשם
72,ME-22-05-38883-101,"דבריו אלו מעידים על מידת הסיכון הגבוה הנשקף ממנו, ועל אף שמביע תובנה להשלכות מעשיו, התרשם שירות המבחן שאינו בשל בעת זו לזנוח את דרכו העבריינית.",גזירת העונש המתאים לנאשם
73,ME-22-05-38883-101,נוכח עברו הפלילי בצירוף המשקל הרב שיש ליתן לשיקולי הרתעת היחיד והרבים בסוג העבירות בהן הורשע היה ראוי למקמו בחלק המרכזי –גבוה של מתחם הענישה.,גזירת העונש המתאים לנאשם
74,ME-22-05-38883-101,"עם זאת, מצאתי להתחשב בו ולגזור עליו עונש מתון יותר, כשבעניין זה נתתי דעתי להודאתו, נכונותו הראשונית לטפל בבעיותיו ולעונשיהם של שותפיו, בעיקר נאשם 3, שנדון לעונש הנוטה משמעותית לקולא, הוא הורשע אמנם בעבירות קלות יותר אך עברו הפלילי מכביד והוא ביצע את מעשיו בעת שריצה מאסר בעבודות שירות בתיק אחר.",גזירת העונש המתאים לנאשם
75,ME-22-05-38883-101,מטעמים דומים אורה על חפיפת התנאים בני ההפעלה ואחפוף חלק מהתנאי בן 9 חודשים לעונש המאסר בתיק זה.,גזירת העונש המתאים לנאשם
76,ME-22-05-38883-101,"בצד זאת, אטיל על הנאשם עונשים מרתיעים צופים פני עתיד, מתוך תקווה, שהפעם יהיה בהם כדי להרתיעו.",גזירת העונש המתאים לנאשם
77,ME-22-05-38883-101,עוד חלה בענייננו הוראת השעה במסגרת תיקון 140 לחוק העונשין.,גזירת העונש המתאים לנאשם
78,ME-22-05-38883-101,"העונש המרבי קבוע בצדה של עבירת הנשק בה הורשע הוא עשר שנים, ורבע ממנו, עומד על 30 חודשי מאסר, חלקו יוטל כענישה צופה פני עתיד.",גזירת העונש המתאים לנאשם
79,ME-22-05-38883-101,"24 חודשי מאסר בפועל בניכוי ימי מעצרו 8.3.22-15.3.22, 9.5.22-13.6.22, והחל מתאריך 6.7.22 עד היום.",אני גוזרת על הנאשם את העונשים הבאים:
80,ME-22-05-38883-101,הפעלת שני מאסרים מותנים שהוטל עליו בבית דין צבאי מחוזי-צפון 222-2020 מיום 28.4.2021.,אני גוזרת על הנאשם את העונשים הבאים:
81,ME-22-05-38883-101,אני מורה על הפעלת מאסרים על תנאי בני 9 חודשים ו- 3 חודשים בחופף האחד לשני.,אני גוזרת על הנאשם את העונשים הבאים:
82,ME-22-05-38883-101,"מאסר על תנאי בן 9 חודשים יופעל בחופף ובמצטבר לעונש המאסר, כך שסך הכל ירצה הנאשם תקופת מאסר כוללת בת  28 חודשי מאסר.",אני גוזרת על הנאשם את העונשים הבאים:
83,ME-22-05-38883-101,מאסר על תנאי בן 15 חודשים לבל יעבור הנאשם עבירת נשק מסוג פשע תוך 3 שנים מיום שחרורו.,אני גוזרת על הנאשם את העונשים הבאים:
84,ME-22-05-38883-101,מאסר על תנאי בן 12 חודשים לבל יעבור עבירת אלימות מסוג פשע תוך 3 שנים מיום שחרורו.,אני גוזרת על הנאשם את העונשים הבאים:
85,ME-22-05-38883-101,מאסר על תנאי בן 6 חודשים לבל יעבור הנאשם עבירת נשק או אלימות מסוג עוון תוך 3 שנים מיום שחרורו.,אני גוזרת על הנאשם את העונשים הבאים:
86,ME-22-05-38883-101,"קנס בסך 4,000 ₪ או 45 ימי מאסר תמורתו שישולם עד ליום 1.3.2023.",אני גוזרת על הנאשם את העונשים הבאים:
87,ME-22-05-38883-101,לבקשת הנאשם מורה על קיזוז כספי ההפקדה בהליך המעצר לטובת הקנס.,אני גוזרת על הנאשם את העונשים הבאים:
88,ME-22-05-38883-101,"פיצוי בסך 6,000 ₪ לע""ת 3 .",אני גוזרת על הנאשם את העונשים הבאים:
89,ME-22-05-38883-101,"הפיצוי ישולם בארבעה תשלומים שווים ורצופים החל מיום 1.2.2023 ויועבר לע""ת 3 בהתאם לפרטים שתמסור המאשימה למזכירות בית המשפט.",אני גוזרת על הנאשם את העונשים הבאים:
90,ME-22-05-38883-101,עותק מהחלטתי יועבר לשירות המבחן.,אני גוזרת על הנאשם את העונשים הבאים:
91,ME-22-05-38883-101,זכות ערעור לבית המשפט העליון תוך 45 יום.,אני גוזרת על הנאשם את העונשים הבאים:
92,ME-22-05-38883-101,"ניתן היום,  ט' טבת תשפ""ג, 02 ינואר 2023, במעמד הצדדים.",אני גוזרת על הנאשם את העונשים הבאים:
