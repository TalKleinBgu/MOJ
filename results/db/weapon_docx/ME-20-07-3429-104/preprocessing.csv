,verdict,text,part
0,ME-20-07-3429-104,באמצעות פרקליטות מחוז חיפה – פלילי,מדינת ישראל
1,ME-20-07-3429-104,"ע""י ב""כ עוה""ד סיוון קוסטר",מדינת ישראל
2,ME-20-07-3429-104,"ע""י ב""כ עוה""ד יוסף סלימאן",נגד
3,ME-20-07-3429-104,"חוק העונשין, תשל""ז-1977: סע'  40ד', 40ט', 144(א), 144(ב), 144(ג), 186 (א), 192, 329, 329(א), 333, 334, 335(א)(1), 340.א.ב.2, 340א.ב.1., 40יא'",הנאשם
4,ME-20-07-3429-104,"הנאשם יליד 1995, הורשע על פי הודאתו, בעובדות כתב אישום מתוקן בעבירות של חבלה חמורה בנסיבות מחמירות, לפי סעיפים 333 ו- 335(א)(1) לחוק העונשין, התשל""ז-1977 (להלן: ""החוק""), עבירות בנשק (נשיאה והובלה) לפי סעיפים 144(ב) רישא וסיפא + סעיף 144(ג) לחוק ועבירה של ירי מנשק חם באזור מגורים לפי סעיף 340א(ב)(1)+(2) לחוק.",כללי
5,ME-20-07-3429-104,"הודאת הנאשם באה במסגרת הסדר טיעון אליו הגיעו הצדדים ביום 13.07.21, לאחר שנשמעו עדי תביעה רבים ובהם המתלונן.",כללי
6,ME-20-07-3429-104,הסדר הטיעון כלל תיקון בעובדות כתב האישום ובסעיפי החיקוק ולא כלל הסכמות לעניין העונש.,כללי
7,ME-20-07-3429-104,"על פי המתואר בכתב האישום המתוקן הנאשם והמתלונן הם קרובי משפחה, ובמועדים הרלוונטיים לביצוע העבירות שררו ביניהם יחסי חברות.",כתב האישום המתוקן
8,ME-20-07-3429-104,"ביום 14.06.20 סמוך לשעה 20:00 נפגשו השניים בביתו של הנאשם בשכונת אלמידאן באום אלפחם (להלן: ""הבית""), לאחר שהנאשם ביקש מהמתלונן להגיע לשם.",כתב האישום המתוקן
9,ME-20-07-3429-104,בשלב מסוים במהלך המפגש עברו השניים לשבת ולשוחח בפינת ישיבה הנמצאת בחצר הבית.,כתב האישום המתוקן
10,ME-20-07-3429-104,"באותו מועד החזיק ונשא הנאשם, ללא רישיון כדין, אקדח חצי אוטומטי מסוג סיג סאוור טעון בתחמושת (או נשק אחר המטביע סימנים סוגיים דומים), שיש ביכולתו לירות כדור ולהמית אדם (להלן: ""הנשק"").",כתב האישום המתוקן
11,ME-20-07-3429-104,"במהלך המפגש, עובר לשעה 21:16, התגלע ויכוח בין הנאשם והמתלונן על רקע חשדו של הנאשם שהמתלונן מתרחק ממנו.",כתב האישום המתוקן
12,ME-20-07-3429-104,"בנסיבות אלו כשהנאשם במרחק של כמטר מהמתלונן, הוא שלף את הנשק ממותנו הימנית וירה לעבר כף רגלו השמאלית של המתלונן ופגע בה.",כתב האישום המתוקן
13,ME-20-07-3429-104,"המתלונן תפס בידו הימנית של הנאשם שבה אחז את הנשק, ואז ירה הנאשם בשנית ירייה נוספת שפגעה בידו השמאלית של המתלונן, והכל בזמן שהנאשם נמצא באזור מגורים במצב היכול לסכן חיי אדם.",כתב האישום המתוקן
14,ME-20-07-3429-104,"כתוצאה ממעשי הנאשם פונה המתלונן למוקד הרפואי ""אלנור אלטבי"" ומשם הועבר לבית חולים ""העמק"" בעפולה, שם אובחנו פצע כניסה ויציאה של קליע בעקב רגל שמאל, פצע כניסה ויציאה של קליע על פני בסיס הגליל המקורב של אגודל יד שמאל עם נפיחות והגבלה בהנעת האגודל, ושבר מרוסק של הגליל המקורב לאגודל.",כתב האישום המתוקן
15,ME-20-07-3429-104,"בשל מצבו עבר המתלונן ניתוח בכף ידו השמאלית והיה מאושפז בבית חולים ""העמק"" עד ליום 21.06.20.",כתב האישום המתוקן
16,ME-20-07-3429-104,"כאמור, הנאשם הודה בעובדות אלו והורשע בעבירות שלעיל.",כתב האישום המתוקן
17,ME-20-07-3429-104,"הרישום הפלילי של הנאשם כולל שתי הרשעות נוספות, האחת מיום 13.9.16 על החזקת סכין שלא כדין לפי סעיף 186 (א) לחוק, והשניה מבית המשפט לנוער מיום 14.7.11, אף היא בעבירות אלימות – אולם עבירות אחרונות אלו התיישנו.",ראיות וטיעוני הצדדים לעונש
18,ME-20-07-3429-104,עוד הגישה המאשימה מסמכים רפואיים של המתלונן המתארים את החבלות שנגרמו לו כתוצאה מהירי של הנאשם (במ/3).,ראיות וטיעוני הצדדים לעונש
19,ME-20-07-3429-104,"עוד מסר לגבי היחסים ביניהם ש""הכל בסדר, אין בינינו שום דבר"", ולשאלות פרקליטת המאשימה השיב כי אין מצדו צורך בסולחה, הוא לא קיבל כסף בתמורה לעדותו לטובת הנאשם, ומבחינת מצבו הרפואי הוא מרגיש טוב והכל בסדר.",ראיות וטיעוני הצדדים לעונש
20,ME-20-07-3429-104,המאשימה הגישה את עיקר טיעוניה בכתב (במ/4) וחזרה בקצרה על חלק מהם גם בעל פה;,תמצית טיעוני המאשימה לעונש
21,ME-20-07-3429-104,"המאשימה ציינה את הערכים החברתיים שנפגעו כתוצאה מהעבירות שביצע הנאשם, ובהם הפגיעה בזכות האדם לשמירה על חייו ובריאותו, זכות ההגנה על הציבור והשמירה על שלטון החוק.",תמצית טיעוני המאשימה לעונש
22,ME-20-07-3429-104,"המאשימה עמדה על החומרה בביצוע עבירות הנשק ופוטנציאל הסיכון הגלום בהן, והדגישה את הצורך לשמור על חיי האדם ולמגר את התופעה ההולכת ומתגברת של שימוש בנשק חם במדינה בכלל ובמגזר הערבי בפרט, במיוחד כשהשימוש בנשק נעשה כדרך לפתרון סכסוכים וגורם לפגיעה באזרחים תמימים אשר נקלעו למקום שלא בטובתם.",תמצית טיעוני המאשימה לעונש
23,ME-20-07-3429-104,"המאשימה הפנתה למדיניות הענישה המחמירה בעבירות הללו, השמה דגש על שיקולי גמול והרתעה ומחייבת הטלת ענישה כבדה מאחורי סורג ובריח, והפנתה לפסיקה התומכת בטענותיה.",תמצית טיעוני המאשימה לעונש
24,ME-20-07-3429-104,"לעניין הנסיבות הקשורות בביצוע העבירות טענה המאשימה, כי בקשת הנאשם מהמתלונן להגיע לביתו שם ""קיבל את פניו"" כשהוא מצויד מראש בנשק חצי אוטומטי טעון, מעידים על התכנון ועל כוונתו של הנאשם להשתמש בנשק.",תמצית טיעוני המאשימה לעונש
25,ME-20-07-3429-104,עוד ציינה המאשימה את חלקו הבלעדי של הנאשם בביצוע העבירות והבנתו את חומרת מעשיו והשלכותיהם.,תמצית טיעוני המאשימה לעונש
26,ME-20-07-3429-104,"המאשימה הפנתה גם לפגיעה שנגרמה למתלונן כמתואר בכתב האישום המתוקן, והדגישה כי על אף שהפגיעה לא הייתה קשה, יש לתת משקל לפוטנציאל הנזק שטמון במעשי הנאשם כשהחזיק בנשק ללא רישיון, וכשירה במתלונן ממרחק של כמטר, ויכול היה לגרום לו פגיעה חמורה יותר וקיפוח חיים.",תמצית טיעוני המאשימה לעונש
27,ME-20-07-3429-104,"המאשימה התייחסה לכלל העבירות בהן הורשע הנאשם כאל אירוע אחד, ובהתאם לפסיקה אליה הפנתה עתרה לקביעת מתחם ענישה הנע בין 4 ל- 6 שנות מאסר בפועל, בצירוף מאסר על תנאי מרתיע, תשלום קנס ופיצוי למתלונן.",תמצית טיעוני המאשימה לעונש
28,ME-20-07-3429-104,"אשר לקביעת העונש בתוך המתחם, מצד אחד ציינה המאשימה את הודאתו של הנאשם בכתב האישום המתוקן, ומנגד הדגישה את עברו הפלילי הכולל הרשעה בעבירות אלימות ונשק אשר בגינן תלוי כנגדו מאסר מותנה בר הפעלה, כשלטענתה בנסיבות העניין יש לתת ביטוי הולם לשיקולי הגמול והרתעת הנאשם (היחיד) כמו גם הרתעת הרבים.",תמצית טיעוני המאשימה לעונש
29,ME-20-07-3429-104,"לאור כל האמור, עתרה המאשימה להטיל על הנאשם עונש של מאסר בפועל ברף הבינוני גבוה של המתחם המבוקש, מאסר על תנאי ממושך, פיצוי משמעותי למתלונן ותשלום קנס, ובנוסף להפעיל את עונש המאסר המותנה התלוי ועומד כנגד הנאשם במצטבר לכל ענישה שתיקבע.",תמצית טיעוני המאשימה לעונש
30,ME-20-07-3429-104,"ב""כ הנאשם הגיש אף הוא טיעונים בכתב והוסיף והשלים טיעונים בעל פה;",תמצית טיעוני ההגנה לעונש ודבר הנאשם
31,ME-20-07-3429-104,"לטענת ב""כ הנאשם טיעוני המאשימה מחמירים ורלוונטיים לעבירה שיוחסה לנאשם לפני תיקון כתב האישום (לפי סעיף  329 לחוק), ולא לעבירה בה הורשע בפועל לפי סעיפים 333+ 335 (א)(1) לחוק, וכך גם הפסיקה אליה הפנתה המאשימה העוסקת בעבירות ובנסיבות חמורות יותר.",תמצית טיעוני ההגנה לעונש ודבר הנאשם
32,ME-20-07-3429-104,"ב""כ הנאשם הפנה לפסיקה מטעמו שלטענתו עוסקת במקרים דומים, והדגיש כי מדיניות הענישה בעבירות בהן הורשע הנאשם משתנה בהתאם לנסיבות כל מקרה לגופו, ומבלי להקל מחומרת העבירות הרי שבפסיקה ישנם מקרים דומים ואף חמורים יותר בהם הסתפק בית המשפט בענישה מקלה.",תמצית טיעוני ההגנה לעונש ודבר הנאשם
33,ME-20-07-3429-104,"ב""כ הנאשם הוסיף, כי המעשים בהם הודה הנאשם אינם במדרג הגבוה של החומרה והם מצויים ברף הנמוך של עבירות הנשק – כך שהנאשם פעל בלהט הרגע; השתמש בנשק חצי אוטומטי ולא נשק ארוך; ולא נגרמו למתלונן פגיעות קשות אלא פציעות קלות וחולפות כעולה מהמסמכים הרפואיים.",תמצית טיעוני ההגנה לעונש ודבר הנאשם
34,ME-20-07-3429-104,בנסיבות אלו ביקש לקבוע מתחם הנע בין 15 ל- 25 חודשי מאסר בפועל בצירוף מאסר מותנה ארוך.,תמצית טיעוני ההגנה לעונש ודבר הנאשם
35,ME-20-07-3429-104,"לעניין הנסיבות שאינן קשורות בביצוע העבירות, הפנה ב""כ הנאשם לשיקולים הפועלים לטובת הנאשם ובהם הודאתו בכתב האישום המתוקן והחיסכון בזמן השיפוטי, קבלת אחריות על מעשיו, הבנתו את חומרתם והחרטה עליהם.",תמצית טיעוני ההגנה לעונש ודבר הנאשם
36,ME-20-07-3429-104,"כמו כן, הודגשו נסיבות חייו האישיות והמיוחדות של הנאשם - גילו הצעיר, היותו אדם נורמטיבי ובן למשפחה נורמטיבית; שהייתו במעצר במשך תקופה ארוכה במהלכה לא היה לו קשר עם משפחתו בשל מצב החירום והקורונה ששררו במדינה.",תמצית טיעוני ההגנה לעונש ודבר הנאשם
37,ME-20-07-3429-104,"עוד ציין הסניגור את מצבו הנפשי הקשה של הנאשם, לאור העובדה שבתקופת מעצרו נרצחו שלושה מאחיו ועוד שלושה מקרובי משפחתו (שהאחרון בהם נרצח ביום בו נשמעו הטיעונים לעונש), ובשל הנסיבות לא התאפשר לנאשם להיפרד מהם ולחוות את האובדן עם משפחתו.",תמצית טיעוני ההגנה לעונש ודבר הנאשם
38,ME-20-07-3429-104,"בסיום דבריו טען ב""כ הנאשם שהמאסר המותנה שהוטל על הנאשם בגין הרשעתו בעבר אינו בר הפעלה שכן יש לחשבו ממועד בו ניתן גזר הדין ולא מעת שחרורו של הנאשם.",תמצית טיעוני ההגנה לעונש ודבר הנאשם
39,ME-20-07-3429-104,"אף אם יסתבר שהמאסר המותנה עומד בתוקפו, ביקש הסניגור להתחשב בנסיבותיו האישיות של הנאשם, ולהפעילו בחופף לעונש המאסר שייגזר עליו או בהצטברות מינימלית.",תמצית טיעוני ההגנה לעונש ודבר הנאשם
40,ME-20-07-3429-104,"הסניגור הפנה למצבה הכלכלי הקשה של משפחת הנאשם, ביקש להימנע מהטלת קנס ופיצוי למתלונן, ולחלופין פיצוי בסכום סמלי.",תמצית טיעוני ההגנה לעונש ודבר הנאשם
41,ME-20-07-3429-104,"במעשיו פגע הנאשם במידה רבה בזכותו של המתלונן לכבוד ולשלמות גופו, בזכותו לביטחון אישי ושלוות נפש, וכן בעיקרון הבסיסי של שמירה על ערך החיים ועל שלום הציבור וביטחונו.",מתחם העונש ההולם
42,ME-20-07-3429-104,"התנהלותו של הנאשם חמורה במיוחד משום שהוא התנהג כלפי המתלונן בקור רוח וגילה אדישות מוחלטת לתוצאות האפשריות של מעשיו, ולמרות קרבת המשפחה ויחסי החברות ביניהם, הוא לא היסס לשלוף את נשקו ולירות במתלונן מטווח קרוב מאד  פעמיים, והכל רק משום שסבר שהמתלונן ""מתרחק"" ממנו ואינו שומר על קשר.",מתחם העונש ההולם
43,ME-20-07-3429-104,"המתואר בכתב האישום המתוקן מקשה על הגדרת האירוע כ""ספונטני"", שכן הנאשם יזם את הגעת המתלונן לביתו, הוא הצטייד מראש בנשק חם וטעון, וכשהתפתח ביניהם וויכוח מילולי הוא לא היסס לשלוף את נשקו ולירות במתלונן מטווח קצר מאד, ירייה שפגעה בכף רגלו השמאלית של האחרון.",מתחם העונש ההולם
44,ME-20-07-3429-104,"הנאשם לא חדל ממעשיו גם לאחר הפגיעה במתלונן, ומשזה תפס בידו של הנאשם שאחזה בנשק, ירה הנאשם בשנית ופגע שוב - הפעם בכף ידו השמאלית של המתלונן.",מתחם העונש ההולם
45,ME-20-07-3429-104,"התנהלות זו לצד המניע שבמעשי הנאשם - אותו חשד ""להתרחקות"" המתלונן וצמצום הקשר ביניהם  - מצביעים יותר על רצונו של הנאשם לפגוע במתלונן ולא על פרץ כעס רגעי.",מתחם העונש ההולם
46,ME-20-07-3429-104,"חומרה נוספת טמונה בעצם נשיאת נשק חם וטעון  ע""י הנאשם ללא שיש בידו היתר כדין לכך, כמו גם השימוש שעשה בו המגלם פוטנציאל גבוה לגרימת נזק ניכר ומוחשי, בעיקר כלפי המתלונן שנורה ממרחק קרוב ויכול היה להיפגע בצורה חמורה יותר.",מתחם העונש ההולם
47,ME-20-07-3429-104,אך לא רק כלפיו.,מתחם העונש ההולם
48,ME-20-07-3429-104,"כיון שהירי בוצע באזור מגורים טמונה בו סכנה גם לאחרים המתגוררים או עוברים בקרבת מקום, שהיו עלולים להיפגע בשוגג רק בשל היותם בסביבה, והמציאות מלמדת שלא אחת כבר אירעו מקרים כאלו.",מתחם העונש ההולם
49,ME-20-07-3429-104,"אחריות הנאשם על מעשיו הייתה בלעדית, הוא הבין היטב את פעולותיו ויכול היה לחדול מהן, אך הוא התעלם מהפגיעות שגרם למתלונן ובחר להמשיך לפגוע בו.",מתחם העונש ההולם
50,ME-20-07-3429-104,"אין ספק כי מעשי הנאשם גרמו למתלונן פגיעה גופנית לא פשוטה, כמתואר בכתב האישום המתוקן וכעולה מהתיעוד הרפואי שהוגש בעניינו (ת/67 ו- ת/68; במ/3), כשבעקבות הירי נזקק המתלונן לניתוח בכף ידו ולאשפוז של כשבוע ימים בבית החולים.",מתחם העונש ההולם
51,ME-20-07-3429-104,"לטעמי, תיאור השתלשלות מעשי הנאשם והנזקים שגרם למתלונן מלמדים על פגיעה משמעותית בערכים החברתיים המוגנים.",מתחם העונש ההולם
52,ME-20-07-3429-104,לעניין מדיניות הענישה הנוהגת בעבירות אלו;,מדיניות הענישה הנוהגת
53,ME-20-07-3429-104,"אין ספור פעמים עמד בית המשפט על החומרה הרבה הטמונה בעבירות אלימות בכלל, ובעבירות בהן מעורב נשק בפרט, ומדיניות הענישה שנקבעה היא מחמירה ושמה דגש על היבטי ההרתעה והגמול, בעיקר כשעבירות האלימות והנשק מבוצעות כאמצעי לפתרון סכסוכים.",מדיניות הענישה הנוהגת
54,ME-20-07-3429-104,"על מדיניות הענישה לשקף חומרה זו, שמא עבריינים ימשיכו לעשות דין לעצמם ולנקוט באלימות כמענה לפתרון סכסוכיהם.",מדיניות הענישה הנוהגת
55,ME-20-07-3429-104,"באופן זה, על העונש שנגזר לבטא את הסלידה שיש ממעשי אלימות ואכזריות כמתואר בכתב האישום שבפנינו."" (פסקה 16).",מדיניות הענישה הנוהגת
56,ME-20-07-3429-104,"על רקע המציאות אותה אנו חווים למרבה הצער מדי יום, אנו עדים לקריאה ציבורית נרגשת להגברת האכיפה כלפי עבירות נשק – ולהחמרה במדיניות הענישה הנוהגת.",מדיניות הענישה הנוהגת
57,ME-20-07-3429-104,"בית משפט זה לא נותר אדיש למול השימוש הגובר בנשק חם, והדגיש לא אחת את הצורך בענישה מחמירה ומרתיעה כלפי השימוש בו לשם פתרון סכסוכים.",מדיניות הענישה הנוהגת
58,ME-20-07-3429-104,זאת במיוחד כאשר השימוש בו נעשה בסביבת בתי מגורים...,מדיניות הענישה הנוהגת
59,ME-20-07-3429-104,"בהתאם לכך ולנוכח ריבוי מקרי הירי, יש לנקוט במדיניות ענישה מחמירה כלפי ביצוע עבירות החזקת נשק שלא כדין, ועל אחת כמה וכמה שימוש בנשק חם ופציעתם של קורבנות שונים עקב כך.",מדיניות הענישה הנוהגת
60,ME-20-07-3429-104,"הצורך במדיניות ענישה מחמירה נחוץ במיוחד כאשר השימוש בנשק גורר פגיעה בגוף ובנפש, וכאשר מבצעי העבירות אינם מוסרים את כלי הנשק לידי רשויות החוק – ובכך מוסיפים לפגוע בביטחון הציבור וקיים חשש תמידי לשימוש עברייני חוזר בנשק זה, כמו גם להגעתו של נשק זה לגורמים עויינים ובכללם גורמי טרור."" (עמודים 10 ו- 11 לפסק הדין)",מדיניות הענישה הנוהגת
61,ME-20-07-3429-104,"עם זאת אציין, שלמרות מגמת ההחמרה הקיימת בעבירות הללו על רקע האלימות הגוברת והשימוש התדיר בנשק חם, ניתן למצוא בהקשר זה ענישה מגוונת, המשתנה בהתאם לנסיבותיו של כל מקרה.",מדיניות הענישה הנוהגת
62,ME-20-07-3429-104,"כך ישנה חשיבות למספר היריות שנורו, למספר הנפגעים, לאופי וחומרת הפגיעות, סוג הנשק בו נעשה שימוש, פוטנציאל הנזק הסביבתי וגורמים נוספים.",מדיניות הענישה הנוהגת
63,ME-20-07-3429-104,כדי ללמוד על מדיניות הענישה הציגו בפני הצדדים פסיקה התומכת בטיעוניהם;,מדיניות הענישה הנוהגת
64,ME-20-07-3429-104,"למרות האמור, גם מהפסיקה אליה הפנה ב""כ הנאשם ניכרת החמרה בענישה שהוטלה על מבצעי עבירות נשק, גם במקרים בהם לא הייתה הרשעה בעבירות נוספות.",מדיניות הענישה הנוהגת
65,ME-20-07-3429-104,"עוד בהקשר זה, אסקור מספר מקרים רלוונטיים אשר עוסקים בעבירות או נסיבות דומות לאלו שבהן הורשע הנאשם, ואשר עשויים לסייע בקביעת מתחם העונש;",מדיניות הענישה הנוהגת
66,ME-20-07-3429-104,"(שם, בעמוד 9).",מדיניות הענישה הנוהגת
67,ME-20-07-3429-104,האירוע הראשון בו היו מעורבים המשיבים 1 ו- 2 התרחש כשהם נסעו ברכב וירו מספר פעמים לעבר אדם מהמשפחה היריבה שהיה ליד ביתו.,מדיניות הענישה הנוהגת
68,ME-20-07-3429-104,"לאחר מכן התרחקו בנסיעה, אולם שבו על עקבותיהם וירו שוב - פעם באוויר ופעם לעברו של אותו אדם, שהפעם נפגע  בבטנו.",מדיניות הענישה הנוהגת
69,ME-20-07-3429-104,בגין מעשים אלה הורשעו בעבירה של חבלה חמורה בנסיבות מחמירות ונשיאת והובלת נשק.,מדיניות הענישה הנוהגת
70,ME-20-07-3429-104,"בעקבות אותו מקרה, החליט המשיב 3 לירות אף הוא בבן משפחה יריבה ופגע בירכו, והוסיף וירה לעבר שניים אחרים אך לא פגע בהם.",מדיניות הענישה הנוהגת
71,ME-20-07-3429-104,בגין מעשיו הורשע משיב זה באותן עבירות בהן הורשעו המשיבים 1-2 ובעבירה נוספת של ירי מנשק חם.,מדיניות הענישה הנוהגת
72,ME-20-07-3429-104,"בכל הנוגע לעניינם של המשיבים  1 ו- 2 קבע בית המשפט המחוזי מתחם שנע  3.5 -7 שנות מאסר, ולמשיב 3 מתחם הנע בין 2-4 שנות מאסר, תוך שצוין כי ניתן משקל למספר מקרי הירי באירוע הראשון לעומת האירוע השני, כמו גם לסולחה שנערכה בין הצדדים.",מדיניות הענישה הנוהגת
73,ME-20-07-3429-104,"על המשיב 1, נעדר עבר פלילי נגזר עונש של 3.5 שנות מאסר; על המשיב 2 בעל עבר פלילי בעבירות סמים נגזרו 50 חודשי מאסר בפועל; ועל המשיב 3, בעל עבר פלילי בעבירות אלימות (שבוצעו בהיותו קטין), נגזרו שנתיים מאסר בפועל.",מדיניות הענישה הנוהגת
74,ME-20-07-3429-104,"בית המשפט העליון דחה את ערעור המשיבים על חומרת העונש, וקיבל את ערעור המדינה על קולתו והחמיר בעונשים כך שהמשיב 1  נדון ל- 5  שנות מאסר בפועל; המשיב 2 ל-  6 שנות מאסר בפועל; והמשיב 3 ל 3.5 שנות מאסר בפועל; תוך שציין כי יש להחמיר בענישה ולתת לסולחה שנערכה בין הצדדים משקל מוגבל.",מדיניות הענישה הנוהגת
75,ME-20-07-3429-104,"בשים לב לנסיבות ביצוע העבירות כמפורט לעיל, הערכים החברתיים שנפגעו ומידת הפגיעה  בהם, טיב ואופי מעשי הנאשם, כמו גם מדיניות הענישה הנוהגת במקרים דומים, אני מקבלת את עתירת המאשימה וקובעת כי מתחם הענישה ההולם בנסיבות העניין נע בין  4 ועד 6 שנות מאסר, בצירוף ענישה נלווית.",מדיניות הענישה הנוהגת
76,ME-20-07-3429-104,לא מצאתי כי נסיבות העניין מצדיקות חריגה מהמתחם לעיל.,מדיניות הענישה הנוהגת
77,ME-20-07-3429-104,"לצורך קביעת העונש בתוך המתחם הענישה, בהתאם לסעיף 40יא' לחוק העונשין, יש להתחשב בנסיבות שאינן קשורות בביצוע העבירות;",העונש הראוי לנאשם
78,ME-20-07-3429-104,"לנאשם עבר פלילי עוד מהיותו נער, ואך כארבע שנים קודם לאירוע הנוכחי, הוא נדון ע""י בית המשפט המחוזי לשלוש שנות מאסר בפועל בגין עבירות דומות מאד ובין היתר שימוש בנשק, והוטל עליו גם מאסר על תנאי ממושך של 18 חודשים.",העונש הראוי לנאשם
79,ME-20-07-3429-104,"לא חלף אלא זמן קצר מאז גזר הדין ומעת שחרורו של הנאשם, וכבר היה מעורב שוב בנשיאת נשק ובירי לעבר חברו ובפציעתו, באופן שככל הנראה לא המאסר בפועל ולא המאסר המותנה הרתיעו אותו מלשוב על מעשיו, והדבר פועל לחובתו.",העונש הראוי לנאשם
80,ME-20-07-3429-104,(בהקשר זה אציין בקצרה כי בהתאם לגזר הדין במ/2 המאסר המותנה חל מעת שחרורו של הנאשם ולא כפי שטען הסניגור).,העונש הראוי לנאשם
81,ME-20-07-3429-104,הבאתי בחשבון את הודיית הנאשם ולקיחת האחריות על מעשיו.,העונש הראוי לנאשם
82,ME-20-07-3429-104,"עם זאת ההודיה ניתנה בשלב מאוחר בהליך, לאחר שמיעת עדי תביעה רבים, לרבות המתלונן וכל בני משפחתו הקרובים, באופן שנפרשה לפני כמעט מלוא מסכת הראיות.",העונש הראוי לנאשם
83,ME-20-07-3429-104,הנאשם בדבריו גם לא הביע חרטה של ממש על מעשיו ועל הפציעה שגרם.,העונש הראוי לנאשם
84,ME-20-07-3429-104,"עם זאת ולזכותו של הנאשם אזקוף את דברי המתלונן על כך שנזקו לא היה חמור מאד והוא החלים מתוצאות המעשים, וכיום הוא רוצה בטובתו של הנאשם כיון שהיחסים ביניהם טובים.",העונש הראוי לנאשם
85,ME-20-07-3429-104,"לא אתעלם  גם מנסיבותיו המשפחתיות וממצבו האישי הלא פשוט של הנאשם, אשר שלושה מאחיו נרצחו בעת היותו במעצר, ואין ספק שהדבר פגע בו ובמשפחתו בצורה קשה וגרם להם סבל ניכר.",העונש הראוי לנאשם
86,ME-20-07-3429-104,"לאור כל האמור, ובהתחשב במכלול הנסיבות והנתונים שציינתי, אני גוזרת על הנאשם את העונשים הבאים:",העונש הראוי לנאשם
87,ME-20-07-3429-104,5 שנות מאסר בפועל.,העונש הראוי לנאשם
88,ME-20-07-3429-104,תקופת המאסר תחושב מיום מעצרו של הנאשם 14.6.20.,העונש הראוי לנאשם
89,ME-20-07-3429-104,"חודשים, כאשר 12 חודשים ירוצו במצטבר לעונש לעיל, ו-6 חודשים בחופף לו.",העונש הראוי לנאשם
90,ME-20-07-3429-104,"סה""כ ירצה הנאשם 6 שנות מאסר.",העונש הראוי לנאשם
91,ME-20-07-3429-104,"12 חודשי מאסר על תנאי לתקופה של 3 שנים, והתנאי הוא שהנאשם לא יעבור  כל עבירת",העונש הראוי לנאשם
92,ME-20-07-3429-104,נשק או אלימות מסוג פשע.,העונש הראוי לנאשם
93,ME-20-07-3429-104,"7 חודשי מאסר על תנאי לתקופה של 3 שנים, והתנאי הוא שהנאשם לא יעבור כל עבירת",העונש הראוי לנאשם
94,ME-20-07-3429-104,נשק או אלימות מסוג עוון.,העונש הראוי לנאשם
95,ME-20-07-3429-104,"בנסיבות העניין  ולאור עמדת המתלונן, לא  אפסוק לו פיצוי.",העונש הראוי לנאשם
96,ME-20-07-3429-104,54678313זכות ערעור 45 יום,העונש הראוי לנאשם
97,ME-20-07-3429-104,"ניתן היום,  י""ז כסלו תשפ""ב, 21 נובמבר 2021, במעמד הצדדים.",העונש הראוי לנאשם
