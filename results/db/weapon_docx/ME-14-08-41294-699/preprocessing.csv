,verdict,text,part
0,ME-14-08-41294-699,"מדינת ישראל
באמצעות פרקליטות מחוז חיפה - פלילי
ע""י ב""כ עו""ד אור זך",מאשימה
1,ME-14-08-41294-699,"מוחמד עשאן ת.ז. 312355829 
ע""י ב""כ עו""ד אלעד אלימלך",נאשם
2,ME-14-08-41294-699,"חוק העונשין, תשל""ז-1977: סע'  29, 40ד., 40ו., 40ז, 40ט., 144 (א), 192, 402 (ב), 40יא., 499 (א) (1)",נאשם
3,ME-14-08-41294-699,"הנאשם- מוחמד עשאן, הורשע על פי הודאתו ביום 18.3.15 בעבירות של קשר לפשע (שוד)- עבירה לפי סעיף 499 (א) (1) +29 לחוק העונשין; החזקת נשק שלא כדין- עבירה לפי סעיף 144 (א) רישא + 29 לחוק העונשין; שוד בנסיבות מחמירות- עבירה לפי סעיף 402 (ב) + סעיף 29 לחוק העונשין ואיומים- עבירה לפי סעיף 192 + 29 לחוק העונשין.",גזר דין
4,ME-14-08-41294-699,"על פי כתב האישום המתוקן, בין הנאשם לפואד בן עדנן סויטו (להלן: ""פואד"") קיימת הכרות מוקדמת.",גזר דין
5,ME-14-08-41294-699,"עובר ליום 19.7.14 במועד שאינו ידוע, הגיע לחזקתם של הנאשם ופואד אקדח 9 מ""מ (להלן: האקדח).",גזר דין
6,ME-14-08-41294-699,"ביום 19.7.14 קשרו הנאשם ופואד קשר לשדוד באמצעות האקדח שברשותם את נשקו של השומר (להלן: ""המתלונן"") בעסק לשיווק משקאות באזור התעשיה בכפר מכר (להלן: העסק).",גזר דין
7,ME-14-08-41294-699,"במסגרת הקשר ולשם קידומו, הגיעו הנאשם ופואד באותו היום, סמוך לשעה 23:00 לעסק כשהאקדח בחזקתם.",גזר דין
8,ME-14-08-41294-699,הנאשם ופואד התקרבו לעמדת השמירה.,גזר דין
9,ME-14-08-41294-699,"בהגיעם לדלת הזכוכית בכניסה לעמדה, כיוון פואד את האקדח לעבר המתלונן ששהה אותה עת בעמדה ודרש ממנו להוציא את נשקו.",גזר דין
10,ME-14-08-41294-699,"המתלונן השיב שאין לו נשק, אז דרך פואד את האקדח ודרש מהמתלונן לקום ולפתוח את הדלת.",גזר דין
11,ME-14-08-41294-699,"המתלונן, מפאת פחדו, פתח את הדלת.",גזר דין
12,ME-14-08-41294-699,"אז נכנסו פואד והנאשם לעמדה, תוך שפואד מכוון את האקדח לכיוון המתלונן.",גזר דין
13,ME-14-08-41294-699,"בשלב זה, נטל הנאשם סכין מטבח בעלת להב באורך 10.5 ס""מ שהיתה מונחת על השולחן בעמדה, כיוון אותה לעבר המתלונן, איים עליו ודרש ממנו למסור את נשקו לידם.",גזר דין
14,ME-14-08-41294-699,"בהמשך, ערך הנאשם חיפוש על גופו של המתלונן, תוך שהוא מאיים עליו באמצעות הסכין.",גזר דין
15,ME-14-08-41294-699,"לאחר מכן, ערך הנאשם חיפוש בעמדה, תוך שפואד מאבטח אותו ומכוון את האקדח לעבר המתלונן.",גזר דין
16,ME-14-08-41294-699,"בשלב מסוים, הגיע אדם נוסף בשם שפיק ח' ברכבו סמוך לעמדה.",גזר דין
17,ME-14-08-41294-699,הנאשם הורה לפואד לירות לעבר הרכב.,גזר דין
18,ME-14-08-41294-699,המתלונן ביקש מהם שלא לירות לעברו.,גזר דין
19,ME-14-08-41294-699,"הנאשם ופואד יצאו מהעמדה, קרבו אל הרכב, דרשו משפיק לעזוב את המקום, תוך שמאיימים עליו בפגיעה שלא כדין בגופו באמצעות הנפת האקדח לעברו.",גזר דין
20,ME-14-08-41294-699,"מפאת פחדו, נסע שפיק מהמקום.",גזר דין
21,ME-14-08-41294-699,"לאחר מכן, שבו הנאשם ופואד לעמדה, הנאשם המשיך לערוך חיפוש בעמדה.",גזר דין
22,ME-14-08-41294-699,"בשלב זה, איים פואד על השומר כי ישרוף את העמדה ויהרוג אותו.",גזר דין
23,ME-14-08-41294-699,"לאחר שהנאשם ופואד לא מצאו אקדח בחיפושיהם בעמדה, הנאשם נטל פלאפון מסוג סאמסונג גאלקסי S 5 ומחשב אייפד מיני השייכים למתלונן.",גזר דין
24,ME-14-08-41294-699,לאחר מכן הנאשם ופואד אמרו למתלונן שעשו לו טובה שהשאירו אותו בריא ושלם ונמלטו מהעמדה שברשותם המחשב והטלפון.,גזר דין
25,ME-14-08-41294-699,"במעשיו, קשר הנאשם קשר עם פואד לבצע שוד מזויין, החזיקו נשק שבכוחו לירות כדור או קליע שבכוחם להמית אדם בלא רשות על פי דין להחזקתם, גנב בצוותא חדא עם פואד, בעת שהם מזויינים בנשק ובסכין שיש בה לסכן ולפגוע, את המחשב והפלאפון של המתלונן ובשעת מעשה או בתכוף לאחריו או לפניו, איים לבצע מעשה אלימות במתלונן כדי להשיג את הדבר הנגנב, לעכבו אצלם או כדי למנוע התנגדות לגניבה או להתגבר עליה וכן איים עם פואד על אדם באמצעות אקדח בפגיעה שלא כדין בגופו, בכוונה להפחידו ולהקניטו.",גזר דין
26,ME-14-08-41294-699,המאשימה הפנתה לסעיף 40ט.,טיעוני המאשימה לעונש
27,ME-14-08-41294-699,"לחוק העונשין וטענה כי מרבית הפרמטרים התקיימו, דבר המצדיק קביעת מתחם ענישה חמור: התכנון שקדם לביצוע העבירה, חלקו היחסי של הנאשם בביצוע העבירות, הנזק שנגרם ושהיה צפוי להגרם מביצוע העבירות, האזכריות, האלימות וההתעללות של הנאשם בנפגע העבירה, יכולתו של הנאשם להבין את הפסול במעשיו ויכולתו של הנאשם להימנע מהמעשה ומידת השליטה שלו על מעשהו, לרבות עקב התגרות של נפגע העבירה.",טיעוני המאשימה לעונש
28,ME-14-08-41294-699,נטען כי פנייה לקריטריונים שנקבעו בסעיף 40יא.,טיעוני המאשימה לעונש
29,ME-14-08-41294-699,לחוק העונשין מלמדת שהענישה צריכה להיות מהרף העליון של מתחם הענישה.,טיעוני המאשימה לעונש
30,ME-14-08-41294-699,"ראשית, הנאשם לא עשה כל מאמץ לתקן את תוצאת העבירה ולפצות את המתלונן על נזקיו או להשיב לו את הרכוש ששדד.",טיעוני המאשימה לעונש
31,ME-14-08-41294-699,"שנית, לא חלף זמן ניכר מאז ביצוע העבירה.",טיעוני המאשימה לעונש
32,ME-14-08-41294-699,"שלישית, לא התקיימו יתר הפרמטרים הקבועים בסעיף 40יא.",טיעוני המאשימה לעונש
33,ME-14-08-41294-699,לחוק שיכלו להצדיק הטלת עונש שלא מהרף העליון של מתחם הענישה.,טיעוני המאשימה לעונש
34,ME-14-08-41294-699,המאשימה הפנתה לקריטריון של הרתעת הנאשם והרתעת הרבים (סעיפים 40ו.,טיעוני המאשימה לעונש
35,ME-14-08-41294-699,+ 40ז.,טיעוני המאשימה לעונש
36,ME-14-08-41294-699,לחוק העונשין) ונטען שרק עונש משמעותי יכול להרתיע את הנאשם מביצוע עבירות בעתיד ולסייע במיגור התופעה של פגיעה באנשים העובדים בשעות הלילה לצורך פרנסתם.,טיעוני המאשימה לעונש
37,ME-14-08-41294-699,עוד התבקש להטיל על הנאשם מאסר על תנאי משמעותי ופיצוי כספי הולם למתלונן.,טיעוני המאשימה לעונש
38,ME-14-08-41294-699,"לטענת ב""כ הנאשם, מדובר בשני צעירים, כאשר גילו של הנאשם בעת ביצוע העבירות היה מתחת ל-20.","טיעוני ב""כ הנאשם לעונש"
39,ME-14-08-41294-699,"נטען שהנזק שנגרם בנסיבות אינו רב, המתלונן לא נפגע פיזית והפלאפון שנגנב ממנו הוחזר לו על ידי הנאשם.","טיעוני ב""כ הנאשם לעונש"
40,ME-14-08-41294-699,נטען כי הנאשם ביצע את העבירה על רקע קשיים כלכליים ועל רקע גילו הצעיר וקלות הדעת המאפיינת גילאים אלה.,"טיעוני ב""כ הנאשם לעונש"
41,ME-14-08-41294-699,"נטען כי מדובר ב""בגיר צעיר"" וכי הדברים נ-עשו ללא מחשבה וכתוצאה מחוסר בשלות.","טיעוני ב""כ הנאשם לעונש"
42,ME-14-08-41294-699,"עוד נטען כי הנאשם ביצע את העבירות תחת השפעת סמים ואלכוהול, אשר נהג להשתמש בהם בתקופה הרלוונטית.","טיעוני ב""כ הנאשם לעונש"
43,ME-14-08-41294-699,"נטען שהנאשם עבר הליך שיקומי, מסר בדיקות שתן נקיות והומלץ על ידי שירות המבחן לשלבו בצו פיקוח משך שנה וחצי.","טיעוני ב""כ הנאשם לעונש"
44,ME-14-08-41294-699,"באשר לנסיבות שאינן קשורות בביצוע העבירה נטען כי הנאשם צעיר, נעדר עבר פלילי וכל חייו לפניו.","טיעוני ב""כ הנאשם לעונש"
45,ME-14-08-41294-699,נטען שענישה בדמות מאסר בפועל תהווה מכשול של ממש להליך השיקומי בו החל הנאשם.,"טיעוני ב""כ הנאשם לעונש"
46,ME-14-08-41294-699,"עוד נטען כי ענישה בדמות מאסר בפועל תפגע במשפחתו של הנאשם, הזקוקה לסיועו בפרנסת בני הבית.","טיעוני ב""כ הנאשם לעונש"
47,ME-14-08-41294-699,נטען כי הנאשם לא עובד מיום מעצרו וכי נוצרו לו חובות למוסדות המדינה.,"טיעוני ב""כ הנאשם לעונש"
48,ME-14-08-41294-699,עוד נטען כי הנאשם הודה במיוחס לו בחקירה ובבית המשפט.,"טיעוני ב""כ הנאשם לעונש"
49,ME-14-08-41294-699,"נטען כי אומנם הנאשם הודה בתום פרשת התביעה, אך זכאי להקלה שכן ההודאה המאוחרת הינה תולדה של כשל בייצוג ולא רובצת לפתחו.","טיעוני ב""כ הנאשם לעונש"
50,ME-14-08-41294-699,"עוד נטען שניהול התיק טרם הודאתו, נעשה באופן שפגע בזכות הנאשם להליך הוגן.","טיעוני ב""כ הנאשם לעונש"
51,ME-14-08-41294-699,"צוין כי בני משפחתו של הנאשם הם מוסלמים וכי אחיו התגייס לצה""ל לפני מספר חודשים, על אף שאינו חייב.","טיעוני ב""כ הנאשם לעונש"
52,ME-14-08-41294-699,נטען שמדובר במשפחה נורמטיבית הפועלת להשתלבות בחברה הישראלית.,"טיעוני ב""כ הנאשם לעונש"
53,ME-14-08-41294-699,באשר לתסקיר שירות המבחן נטען כי הנאשם שהה במעצר מאחורי סורג ובריח מיום 16.8.14 ועד ליום 12.11.14 ומאז שוהה במעצר בית עם חלון התאווררות וטיפול בשירות המבחן.,"טיעוני ב""כ הנאשם לעונש"
54,ME-14-08-41294-699,"נטען כי התסקיר מתאר את הנאשם בצורה חיובית מאוד, מציין נטילת אחריות מלאה על העבירות על ידו, על הפנמת הקשיים בהתנהגותו ועל הסיכון הנמוך להישנות מעשים דומים בעתיד.","טיעוני ב""כ הנאשם לעונש"
55,ME-14-08-41294-699,"נטען שהנאשם הביע נזקקות לטיפול ואף נרתם והומלץ להמשך טיפול, זאת לאחר שסיים תוכנית טיפול בתקופת שחרורו למעצר בית.","טיעוני ב""כ הנאשם לעונש"
56,ME-14-08-41294-699,"עוד נטען שהתסקיר ממליץ על פיקוח למשך שנה וחצי, לצד עונש בדמות עבודות שירות.","טיעוני ב""כ הנאשם לעונש"
57,ME-14-08-41294-699,"נטען שהמחוקק כיוון לנאשמים כמו הנאשם דנן, עת חוקק את סעיף 40ד.","טיעוני ב""כ הנאשם לעונש"
58,ME-14-08-41294-699,לחוק העונשין וכי הוא זכאי להזדמנות ולא למיצוי הדין חרף העבירות החמורות בהן הורשע.,"טיעוני ב""כ הנאשם לעונש"
59,ME-14-08-41294-699,נטען שהנאשם הוכיח בתקופה הממושכת ששהה במעצר בית שמורא הדין חל עליו והעבירות בהן הורשע אינן מלמדות על התנהגותו בשגרה.,"טיעוני ב""כ הנאשם לעונש"
60,ME-14-08-41294-699,נטען שהנאשם אף הסכים ונרתם לטיפול שימשך לאחר תום ההליך המשפטי וכי הדבר מוכיח את רצינות כוונותיו בכל הנוגע לשיקום חייו.,"טיעוני ב""כ הנאשם לעונש"
61,ME-14-08-41294-699,"בדיון שהתקיים בנוכחות הצדדים ביום 1.7.15 טען ב""כ המאשימה כי הנאשם לא הודה בהזדמנות הראשונה ולא חסך זמן שיפוטי משמעותי.",טיעוני הצדדים בדיון 
62,ME-14-08-41294-699,"עוד נטען שלא נלקחה אחריות מלאה היות ובשירות המבחן הנאשם הכחיש את העובדה שהשוד בוצע באמצעות אקדח אמיתי ואת העובדה שהתכנון המקורי היה לשדוד בנק (יצוין כי הנאשם הודה לשאלת בית המשפט כי מדובר באקדח אמיתי – עמ' 29 לפרוטוקול, ש' 17-18).",טיעוני הצדדים בדיון 
63,ME-14-08-41294-699,עוד צוין כי שירות המבחן התרשם שהנאשם ניהל אורח חיים עם דפוסים עבריינים.,טיעוני הצדדים בדיון 
64,ME-14-08-41294-699,"עוד נטען שלגרסת הנאשם בפני שירות המבחן, הנאשם הוא זה שהביא את האקדח באמצעותו בוצע השוד, מביתו.",טיעוני הצדדים בדיון 
65,ME-14-08-41294-699,נטען שלא דובר במי שרוצה לשקם עצמו אלא באירוע עברייני שמאחוריו שאיפה ורצון לשדוד נשק שיביא לביצוע עבירות נוספות.,טיעוני הצדדים בדיון 
66,ME-14-08-41294-699,נטען שאין לאמץ את המלצות התסקיר וכי המלצותיו מקלות נוכח חומרת נסיבות ביצוע העבירות.,טיעוני הצדדים בדיון 
67,ME-14-08-41294-699,נטען כי הטלפון לא הוחזר למתלונן אלא שהמכשיר אותר על ידי המשטרה אצל אדם שרכש אותו מבלי לדעת שמדובר ברכוש גנוב.,טיעוני הצדדים בדיון 
68,ME-14-08-41294-699,"באשר לטיעון לפיו העבירות בוצעו בהשפעת סמים ואלכוהול, נטען שלפי תיקון 113 יש להוכיח טיעון זה בראיות והדבר לא הוכח ולפיכך אין ליתן לו משקל.",טיעוני הצדדים בדיון 
69,ME-14-08-41294-699,"ב""כ הנאשם טען כי מתחילת העבירה הנאשם אחז בסכין ולא עשה בה שימוש.",טיעוני הצדדים בדיון 
70,ME-14-08-41294-699,נטען שהערך החברתי שניזוק מביצוע העבירות נמוך.,טיעוני הצדדים בדיון 
71,ME-14-08-41294-699,נטען שמדובר במקרה הקלאסי לחריגה לצורך שיקולי שיקום.,טיעוני הצדדים בדיון 
72,ME-14-08-41294-699,נטען שיש מקום לקבל את המלצת שירות המבחן ולהטיל עונש של עבודות שירות למשך 3 חודשים ולהימנע מהטלת פיצוי לנוכח העובדה שהעבירות בוצעו על רקע קשיים כלכליים.,טיעוני הצדדים בדיון 
73,ME-14-08-41294-699,הנאשם ביקש סליחה והבטיח שלא יחזור על מעשיו בעתיד.,טיעוני הצדדים בדיון 
74,ME-14-08-41294-699,הוא הוסיף שחזר בתשובה ואינו משתמש עוד בסמים ואלכוהול.,טיעוני הצדדים בדיון 
75,ME-14-08-41294-699,"מהתסקיר עולה כי הנאשם נטל אחריות על ביצוע העבירות, כאשר לדבריו שהה עם חבריו בעת ביצוע העבירות, שתה אלכוהול ועישן חשיש.",תסקיר שירות המבחן בעניינו של הנאשם
76,ME-14-08-41294-699,"לדבריו, פואד הציע לו ללכת לחנות ולגנוב משקאות אלכוהוליים שנגמרו להם והוא הסכים להצעתו.",תסקיר שירות המבחן בעניינו של הנאשם
77,ME-14-08-41294-699,"לדבריו, הלך לביתו ליטול את האקדח לצורך תחושת בטחון, כאשר אז טען כי האקדח אינו אמיתי אלא מצית עשוי ברזל (יוזכר כי הנאשם חזר בו מטיעון זה בבית המשפט).",תסקיר שירות המבחן בעניינו של הנאשם
78,ME-14-08-41294-699,נטען כי הנאשם הביע צער וחרטה על ביצוע העבירות.,תסקיר שירות המבחן בעניינו של הנאשם
79,ME-14-08-41294-699,"צוין שאין לנאשם הרשעות קודמות וכי הוא השתלב בקבוצה טיפולית לעצורי בית, הגיע לפגישות ושיתף פעולה.",תסקיר שירות המבחן בעניינו של הנאשם
80,ME-14-08-41294-699,עוד צוין כי הנאשם החל בתהליך טיפולי במסגרת היחידה לטיפול בנפגעי סמים בחודש מרץ 2015 וגילה מוטיבציה להמשיך את הטיפול.,תסקיר שירות המבחן בעניינו של הנאשם
81,ME-14-08-41294-699,עוד צוין שבדיקות שתן לגילוי שרידי סם נמצאו נקיות משרידי סם.,תסקיר שירות המבחן בעניינו של הנאשם
82,ME-14-08-41294-699,"באשר להערכת הסיכון לעבריינות והסיכוי לשיקום נטען כי להתרשמות שירות המבחן מדובר בבחור הנמצא בשלבי גיבוש זהותו הבוגרת, אשר לרוב ניהל אורח חיים עם דפוסים עבריינים, דבר שבא לידי ביטוי בהתחברותו לנערי שוליים ושימוש בחשיש ואלכוהול בתדירות קבועה.",תסקיר שירות המבחן בעניינו של הנאשם
83,ME-14-08-41294-699,נטען שהנאשם גדל במשפחה מרמה סוציו-אקונומית נמוכה שהתקשתה לספק עבורו את הצרכים הכלכליים.,תסקיר שירות המבחן בעניינו של הנאשם
84,ME-14-08-41294-699,"עוד נטען כי קיימים יסודות בריאים בתפקודו, הבאים לידי ביטוי בנטילת האחריות כלפי בני משפחתו ויכולתו לפרנס את המשפחה מגיל צעיר.",תסקיר שירות המבחן בעניינו של הנאשם
85,ME-14-08-41294-699,נטען שניכר שהנאשם מצליח להתחבר להתנהגותו פורצת הגבולות ולכשלונו ההתנהגותי.,תסקיר שירות המבחן בעניינו של הנאשם
86,ME-14-08-41294-699,"להתרשמותם, רמת הסיכון להישנות עבירות דומות בעתיד הינה נמוכה וברמת חומרה בינונית.",תסקיר שירות המבחן בעניינו של הנאשם
87,ME-14-08-41294-699,"לסיכומו של עניין, הומלץ להטיל עליו צו מבחן למשך שנה וחצי, במהלכה ימשיך את התהליך הטיפולי במסגרת היחידה לטיפול בנפגעי סמים.",תסקיר שירות המבחן בעניינו של הנאשם
88,ME-14-08-41294-699,"עוד נטען כי להערכתם, כניסתו מאחורי סורג ובריח תגרום לרגרסיה משמעותית בהתנהגותו והומלץ להטיל על הנאשם מאסר שירוצה בעבודות שירות, לצד מאסר מותנה מרתיע ופיצוי למתלונן.",תסקיר שירות המבחן בעניינו של הנאשם
89,ME-14-08-41294-699,במקרה דנן מדובר בעבירות חמורות.,דיון והכרעה
90,ME-14-08-41294-699,"הנאשם ושותפו בחרו לשדוד את המתלונן- שומר שנמצא לבדו, במקום עבודתו, בשעת לילה מאוחרת ואף איימו עליו, תוך שימוש בסכין ואקדח והשפילו אותו, תוך עריכת חיפוש גופני על גופו ונטילת רכושו.",דיון והכרעה
91,ME-14-08-41294-699,הערכים החברתיים שנפגעו הינם פגיעה בביטחון הציבור ורכושו וכן הבטחת שלום הציבור והגנה על חיי אדם שעה בה מדובר בעבירות בנשק.,דיון והכרעה
92,ME-14-08-41294-699,"באשר לחומרת העבירות יש לקחת בחשבון את התכנון שקדם לביצוע העבירה והגעת הנאשם למקום כשהוא מצויד באקדח, חלקו הנכבד של הנאשם בביצוע המעשים, הנזק שנגרם ושהיה צפוי להיגרם מביצוע העבירה, התעללות הנאשם במתלונן והשפלתו- כיוון סכין לעברו, איום על חייו, ערך חיפוש על גופו תוך כיוון אקדח לעברו ונטל רכושו ללא הסכמתו.",דיון והכרעה
93,ME-14-08-41294-699,"בנוסף, הנאשם יכול היה להבין את הפסול במעשהו, להימנע ממנו או להפסיקו בכל רגע נתון.",דיון והכרעה
94,ME-14-08-41294-699,"לטובת הנאשם עומד גילו הצעיר, העדר עבר פלילי, נסיבות חייו, הודאתו בביצוע העבירות וחסכון בזמן שיפוטי (אם כי באופן חלקי בלבד נוכח העובדה שההודאה ניתנה בתום פרשת התביעה ולא חסכה זמן רב).",דיון והכרעה
95,ME-14-08-41294-699,"מעיון בתסקיר עולה כי אומנם התסקיר ברובו חיובי, אם כי מציין כי הנאשם לרוב ניהל אורח חיים עברייני וכי הכחיש בפני שירות המבחן את העובדה שדובר באקדח אמיתי, באמצעותו בוצע השוד.",דיון והכרעה
96,ME-14-08-41294-699,"בנוסף, לא הוכח שהנאשם היה מכור לסמים ולאלכוהול אלא כי נהג להשתמש בתדירות של כארבע פעמים בשבוע.",דיון והכרעה
97,ME-14-08-41294-699,"להתרשמותי, המלצות שירות המבחן מקלות נוכח חומרת העבירות.",דיון והכרעה
98,ME-14-08-41294-699,"אין גם להתעלם מכך שהעובדות שהובאו בפני שירות המבחן, דוגמת אקדח הדמה הנטען, לא הציגו תמונה אמיתית ושלמה באשר לנסיבות ביצוע העבירות.",דיון והכרעה
99,ME-14-08-41294-699,במקרה שבפניי עומדים שיקולי טיפול ושיקום אל מול שיקולי גמול והרתעה.,דיון והכרעה
100,ME-14-08-41294-699,"אין להתעלם מהשתלבות הנאשם באפיק הטיפולי אליו הופנה, אך יחד עם זאת אין מקום במקרה דנן להימנע מהטלת מאסר בפועל, לצד מאסר על תנאי ותשלום פיצוי למתלונן.",דיון והכרעה
101,ME-14-08-41294-699,כביטוי למאמצי השיקום תוטל תקופת מאסר קצרה יותר לעומת התקופה שהיתה מוטלת אלולא כך.,דיון והכרעה
102,ME-14-08-41294-699,במקרה דנן מתחם הענישה ההולם הוא בין 12 חודשי מאסר בפועל ועד 4.5 שנות מאסר בפועל.,דיון והכרעה
103,ME-14-08-41294-699,"מכאן, אני מטיל על הנאשם את העונשים הבאים כדלקמן:",דיון והכרעה
104,ME-14-08-41294-699,18 חודשי מאסר בפועל מהם ינוכו ימי מעצרו מיום 16.8.14 ועד ליום 12.11.14.,דיון והכרעה
105,ME-14-08-41294-699,"הנאשם הנדון יתייצב למאסרו בבית מעצר קישון עד ליום 1.9.15 בשעה 10:00, או על פי החלטת שב""ס, כשברשותו תעודת זהות או דרכון.",דיון והכרעה
106,ME-14-08-41294-699,"על הנדון לתאם את הכניסה למאסר, כולל האפשרות למיון מוקדם, עם ענף אבחון ומיון של שב""ס, טלפונים: 08-9787377, 08-9787336.",דיון והכרעה
107,ME-14-08-41294-699,2.,דיון והכרעה
108,ME-14-08-41294-699,"12 חודשי מאסר על תנאי, בתנאי שלא יעבור תוך 3 שנים מיום שחרורו על אחת מהעבירות בהן הורשע.",דיון והכרעה
109,ME-14-08-41294-699,"פיצוי כספי בסך 5,000 ₪ למתלונן אשר ישולם עד ליום 1.12.15.",דיון והכרעה
110,ME-14-08-41294-699,הערבויות שהופקדו והתחייבויות שנחתמו וכן צו לעיכוב יציאה מן הארץ יוותרו על כנם עד לתחילת ריצוי העונש.,דיון והכרעה
111,ME-14-08-41294-699,זכות ערעור תוך 45 ימים.,דיון והכרעה
112,ME-14-08-41294-699,"5129371ניתן היום,  ד' אלול תשע""ה, 19 אוגוסט 2015, בנוכחות הצדדים.",דיון והכרעה
