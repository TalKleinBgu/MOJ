,verdict,text,part
0,ME-21-12-31935-960,"חוק העונשין, תשל""ז-1977: סע'  25, 144(ב2), 152, 329.א.1., 329.א.2, 332א' (א), 40יג'","ע""י ב""כ עוה""ד יחיא סעדה "
1,ME-21-12-31935-960,"הנאשם הורשע, על פי הודאתו בכתב אישום מתוקן, במסגרת הסדר טיעון, בביצוע עבירות של יידוי או ירי של אבן או חפץ אחר לעבר כלי תחבורה (עבירות לפי סעיף 332א' (א) לחוק העונשין התשל""ז – 1977), מעשה טרור של חבלה בכוונה מחמירה (עבירה לפי סעיף 329(א)(1)+(2) לחוק הנ""ל), התפרעות (עבירות לפי סעיף 152 לחוק הנ""ל) וניסיון לעסקה בנשק (עבירה לפי סעיף 144(ב2)+ 25 לחוק הנ""ל).",גזר דין
2,ME-21-12-31935-960,"כתב האישום המתוקן, שבו הודה הנאשם,  אוחז שני אישומים.",כתב האישום המתוקן
3,ME-21-12-31935-960,"על פי המפורט, החל מיום 13.04.21 התרחשו בארץ ובייחוד בירושלים, התפרעויות ותקיפות שכללו אלימות, זריקות אבנים וחפצים לעבר אנשים וכלי רכב בעלי חזות או סממנים יהודים, וגם כלפי אזרחים ערביים, וכן התפרעויות ותקיפות על רקע לאומני נגד כוחות המשטרה והביטחון, מתוך מניע גזעני, לאומני ודתי.",כתב האישום המתוקן
4,ME-21-12-31935-960,"ביום 10.05.21, חל יום ירושלים והחל מיום זה החמירו ההתפרעויות וגלשו אף לעבר ערים מעורבות נוספות ברחבי הארץ.",כתב האישום המתוקן
5,ME-21-12-31935-960,"במקביל התפשטו הפרות סדר אלימות ברחבי הארץ ובין היתר, חסימות של צירי תחבורה, הבערת צמיגים, יידוי אבנים וחפצים לעבר כוחות המשטרה והביטחון , ולעבר אנשים וכלי רכב בעלי חזות או סממנים יהודים, וכן לעבר אזרחים ערבים, במוקדים רבים ברחבי המדינה, הכל על רקע לאומני ודתי.",כתב האישום המתוקן
6,ME-21-12-31935-960,"בתאריכים 10.05.21 עד 12.05.21, בלילות, התקהלו מאות אנשים וביצעו הפרות סדר, הבערות צמיגים, חסימות כבישים ויידוי אבנים לעבר כלי רכב וניידות משטרה בכבישי הדרום ובין היתר סמוך ליישוב חורה.",כתב האישום המתוקן
7,ME-21-12-31935-960,"בלילה שבין 11.05.21 ל – 12.05.21, הגיע הנאשם יחד עם אחרים, למהומות ולהפרות הסדר שבכניסה ליישוב חורה, בעת שהיו במקום הפרות סדר, שכללו הבערת צמיגים, חסימת הכביש, יידוי אבנים ועוד.",כתב האישום המתוקן
8,ME-21-12-31935-960,"הנאשם נטל חלק באותן הפרות סדר, יידה מספר אבנים לעבר רכבים בסמוך לחסימות והפרות הסדר, והכל מתוך מניע לאומני-אידיאולוגי-דתי במטרה לעורר פחד או בהלה בציבור ותוך שהיה במעשיו סיכון ממשי לפגיעה חמורה בגופו של אדם.",כתב האישום המתוקן
9,ME-21-12-31935-960,"באותו לילה נסע המתלונן, ברכב מסחרי, לצורכי עבודתו, מקרית גת לכיוון אילת.",כתב האישום המתוקן
10,ME-21-12-31935-960,"עם הגיעו לצומת חורה, נאלץ המתלונן לעצור את רכבו בשל צמיגים בוערים שחסמו את הכביש.",כתב האישום המתוקן
11,ME-21-12-31935-960,המון אנשים התגודדו סביב רכבו של המתלונן וזיהו שמדובר ברכב של יהודי.,כתב האישום המתוקן
12,ME-21-12-31935-960,"אחר שהיה במקום,  אחז במוט ברזל, ניפץ את חלון הנהג ברכבו של המתלונן וזרק את מוט הברזל לתוך רכבו של המתלונן, כשהוא מנפץ את שמשת הנהג.",כתב האישום המתוקן
13,ME-21-12-31935-960,"המתלונן הרים את ידו השמאלית כדי להתגונן מהמוט, והמוט פגע בידו השמאלית של המתלונן.",כתב האישום המתוקן
14,ME-21-12-31935-960,"כמפורט בכתב האישום המתוקן, הנאשם לא נטל חלק בתקיפת המתלונן במוט.",כתב האישום המתוקן
15,ME-21-12-31935-960,"בשלב זה, המון האנשים ובהם הנאשם, התגודדו סביב רכבו של המתלונן והחלו ליידות אבנים על רכבו של המתלונן, עד אשר נופצו חלונות הרכב.",כתב האישום המתוקן
16,ME-21-12-31935-960,"המתלונן, שחשש לחייו, החל לנסוע במהירות, בניסיון להיחלץ מההמון, עלה עם רכבו על מחסום ארעי שהניחו המתפרעים על הכביש ורכבו נפגע, והמשיך בנסיעתו מספר דקות עד שהגיע אל שוטרי משטרת ישראל אשר טיפלו בו והזמינו עבורו אמבולנס.",כתב האישום המתוקן
17,ME-21-12-31935-960,"צוין בכתב האישום המתוקן, כי במהלך כל המתואר לעיל חשש המתלונן לחייו.",כתב האישום המתוקן
18,ME-21-12-31935-960,"כמפורט בכתב האישום המתוקן, בשל מעשי הנאשם נגרמה לנאשם שריטה וכן סבל מדחק נפשי.",כתב האישום המתוקן
19,ME-21-12-31935-960,חלונות רכבו של המתלונן נופצו וכן נגרמו נזקים לפח הרכב.,כתב האישום המתוקן
20,ME-21-12-31935-960,"בשל תקיפת המתלונן במוט הברזל, בה לא נטל הנאשם חלק, נזקק המתלונן לטיפול רפואי.",כתב האישום המתוקן
21,ME-21-12-31935-960,"על פי המפורט בכתב האישום המתוקן, הנאשם בצוותא עם אחרים, פצע את המתלונן בכוונה לגרום לו חבלה חמורה באבנים והכל מתוך מניע לאומני – אידיאולוגי ודתי, במטרה לעורר פחד ובהלה בציבור ותוך שהיה במעשה סיכון ממשי לפגיעה חמורה בגופו של אדם ובבטיחות הציבור.",כתב האישום המתוקן
22,ME-21-12-31935-960,"על פי המפורט בכתב האישום המתוקן, הנאשם בצוותא עם אחרים סיכן חיי אדם בכך שיידה אבנים לעבר כלי תחבורה בנסיעה, באופן שיש בו כדי לסכן את בטיחותו של הנוסע בכלי התחבורה ואת מי שנמצא בקרבת כלי התחבורה, או שיש בו כדי לפגוע בכלי התחבורה במטרה לפגוע בנוסע או במי שנמצא בקרבה כאמור, והכל מתוך מניע לאומני – אידיאולוגי – דתי, במטרה לעורר פחד או בהלה בציבור ובמעשה היה סיכון ממשי לפגיעה חמורה בגופו של  אדם ובבטיחות הציבור.",כתב האישום המתוקן
23,ME-21-12-31935-960,"כמפורט בכתב האישום המתוקן, הנאשם גם התקהל עם אחרים לשם עבירה ומטרה משותפת תוך התנהגות באופן המפר את השלום ובמטרה להפר את השלום ולהטיל אימה על הציבור.",כתב האישום המתוקן
24,ME-21-12-31935-960,"על פי המפורט בכתב האישום המתוקן, ב- 9.10.21 שלח הנאשם לאחר בשם מוחמד, באמצעות יישומון הוואטסאפ תמונה של אקדח, בכוונה לנסות למכור אותו למוחמד.",כתב האישום המתוקן
25,ME-21-12-31935-960,"הנאשם הציע למכור את האקדח למוחמד בתמורה ל- 27,000 ₪ ומוחמד הציע לרכוש את האקדח מהנאשם בתמורה ל- 20,000 ₪.",כתב האישום המתוקן
26,ME-21-12-31935-960,"בנוסף, הנאשם ביקש ממוחמד שיארגן לו תחמושת על מנת לבדוק את האקדח.",כתב האישום המתוקן
27,ME-21-12-31935-960,צוין כי השניים התווכחו על המחיר ובסוף העסקה לא יצאה אל הפועל.,כתב האישום המתוקן
28,ME-21-12-31935-960,"ביום 4.6.23, הודיעו הצדדים כי הגיעו להסדר טיעון לפיו יחזור בו הנאשם מכפירתו, כתב האישום יתוקן והנאשם יודה ויורשע במיוחס לו בכתב האישום המתוקן.",הסדר הטיעון
29,ME-21-12-31935-960,הצדדים הבהירו כי אין הסדר לעניין העונש וכי כל צד יטען לפי מיטב הבנתו.,הסדר הטיעון
30,ME-21-12-31935-960,"הוסכם בין הצדדים כי הטיעונים לעונש יידחו עד לאחר קבלת תסקיר, תוך שהצדדים אינם מחוייבים להמלצות שירות המבחן וכן הוסכם כי יוגש תסקיר נפגע עבירה על אודות המתלונן.",הסדר הטיעון
31,ME-21-12-31935-960,"עורכת תסקיר נפגע העבירה ציינה כי התרשמה מתמונת נזק קשה על רקע אימת המוות שחווה המתלונן באירוע, המשליכה על חווית הביטחון והמוגנות שלו ועל יכולתו להתנהל בתחושת חוסן וחופשיות מאז מהאירוע וכי חרדת המוות שחווה המתלונן ערערה את מאמציו הבלתי פוסקים, עד לאירוע להתנהל בתחושת חוסן ולחוות שקט נפשי ובטחון.",תסקיר נפגע העבירה
32,ME-21-12-31935-960,"כמפורט בתסקיר, המתלונן, כבן 33, אב לשני ילדים קטנים אשר עובד כנהג.",תסקיר נפגע העבירה
33,ME-21-12-31935-960,"כמפורט בתסקיר, עובר לפגיעה בו, ניהל המתלונן את חייו בצורה יציבה ונינוחה תוך התמקדות בקידומו האישי המשפחתי והכלכלי, והאירוע התרחש בשלב בחייו שבו החל לחוש יציבות אישית וכלכלית תוך הגשמת שאיפותיו ותוך השגת הישגים מבחינה  אישית, כלכלית ומשפחתית תוך שבאותה תקופה רכש עם בת זוגו רכב ודירה לראשונה בחייהם ותוך שחש סיפוק בתחום התעסוקתי ופניות לילדיו.",תסקיר נפגע העבירה
34,ME-21-12-31935-960,מאז האירוע מתאפיינת התנהלות המתלונן בדריכות תמידית לצד צמצום מרחב וגבולות פעילותו על מנת להימנע ככל הניתן מחשיפה למצבי סיכון.,תסקיר נפגע העבירה
35,ME-21-12-31935-960,"בעת האירוע, שעה שהיה מוקף באותו המון שכלל גם רעולי פנים אשר תקפו אותו ואת הרכב חש בעתה, פחד ממשי וחוסר אונים וכי בחר להתחיל לנסוע בניסיון להימלט מהמקום בשל הבנתו כי אם לא יצליח להיחלץ מהמקום לא ישאר בחיים.",תסקיר נפגע העבירה
36,ME-21-12-31935-960,עורכת התסקיר התרשמה מתחום נזק עיקרי הקשור בערעור תפיסת הביטחון של המתלונן.,תסקיר נפגע העבירה
37,ME-21-12-31935-960,צוין כי מאז ועד היום המתלונן נמנע מנסיעה ברכב דרומית לעיר מגוריו ובהמשך אף נמנע  מיציאה מחוץ לגבולות עיר מגוריו.,תסקיר נפגע העבירה
38,ME-21-12-31935-960,בשל אותו פחד לצאת לדרכים מחוץ לעיר מגוריו נאלץ המתלונן להתפטר מעבודתו  כנהג אשר כללה נסיעות מחוץ לעיר מגוריו בשעות הלילה וכפועל יוצא מכך מצא עצמו מתמודד עם דחק כלכלי משך מספר חודשים עד שמצא עבודה שאינה מצריכה ממנו לצאת את תחומי עיר מגוריו.,תסקיר נפגע העבירה
39,ME-21-12-31935-960,עוד תוארה בתסקיר נפגע העבירה נטייה להסתגרות ולהתבודדות בשונה מאורח חייו עובר לאירוע.,תסקיר נפגע העבירה
40,ME-21-12-31935-960,כמפורט בתסקיר המתלונן מתמודד עם תסמינים המאפיינים הפרעה פוסט טראומתית ואובחן כסובל מהפרעה פוסט טראומתית המצריכה טיפול.,תסקיר נפגע העבירה
41,ME-21-12-31935-960,"בתסקיר צוינו פגיעות נוספות אשר מפאת צנעת הפרט לא יפורטו בהרחבה, כמו גם השלכות הפגיעה שחווה הנאשם על מצבו כיום.",תסקיר נפגע העבירה
42,ME-21-12-31935-960,"עורכת התסקיר התרשמה כי אירוע הפגיעה עצר באחת את שגרת חייו ושינה את חייו, עמדה על נזקקותו הטיפולית, והמליצה בין השאר על פיצוי כספי משמעותי עבור המתלונן.",תסקיר נפגע העבירה
43,ME-21-12-31935-960,"מהתסקיר עולה כי הנאשם, כבן 20.",תסקיר שירות המבחן אודות הנאשם
44,ME-21-12-31935-960,"הנאשם סיים 8 שנ""ל ולדבריו נאלץ להפסיק לימודיו על מנת לסייע בפרנסת המשפחה ומאז ועד מעצרו עבד בעבודות מזדמנות תוך שלטענתו, עובר למעצרו, תכנן להתגייס לצה""ל.",תסקיר שירות המבחן אודות הנאשם
45,ME-21-12-31935-960,עוד צוין כי במסגרת חלופת המעצר החל הנאשם לעבוד.,תסקיר שירות המבחן אודות הנאשם
46,ME-21-12-31935-960,"באשר לעבירות, צוין כי הנאשם הודה בפני שירות המבחן בביצוען והביע חרטה וצער.",תסקיר שירות המבחן אודות הנאשם
47,ME-21-12-31935-960,"באשר לעבירה מושא האישום השני, ציין הנאשם כי באותה עת היה מעורב בחברה שולית וכי התפתה לרווחים כלכליים קלים מבלי לחשוב על השלכות מעשיו, הביע בפני שירות המבחן חרטה על מעשיו וטען כי כיום הוא מבין את הפוטנציאל של מעשיו.",תסקיר שירות המבחן אודות הנאשם
48,ME-21-12-31935-960,"באשר לעבירות מושא האישום הראשון, טען כי באותה עת היה צעיר אשר נגרר אחר אחרים והגיע למקום מתוך סקרנות.",תסקיר שירות המבחן אודות הנאשם
49,ME-21-12-31935-960,"הנאשם הודה בפני שירות המבחן כי השתתף בהתפרעות ויידה אבנים, אך לדבריו פעל בלהט הרגע מבלי לחשוב על השלכות מעשיו.",תסקיר שירות המבחן אודות הנאשם
50,ME-21-12-31935-960,"הנאשם הביע בפני שירות המבחן אמפתיה למתלונן, מסר כי חש בושה על מעשיו ואף הביע רצון לבקש סליחה מהמתלונן תוך שהביע חרטה על מעשיו.",תסקיר שירות המבחן אודות הנאשם
51,ME-21-12-31935-960,"מהתסקיר עולה כי במסגרת צו פיקוח מעצרים, שולב הנאשם בקבוצה טיפולית לעצורי בית מינואר 23 עד לאוגוסט 23 והשתתף במפגש שבועי בן שעה וחצי, תוך שצוין כי הנאשם היה משתתף פעיל ודומיננטי בקבוצה נכח בכל המפגשים וגילה רצינות ואחריות תוך שניכר כי נתרם מהקבוצה.",תסקיר שירות המבחן אודות הנאשם
52,ME-21-12-31935-960,"שירות המבחן התרשם שניכר כי הנאשם מורתע מהליך המעצר בפרט ומההליך המשפטי בכלל, כי החל בתהליך משמעותי של בחינת דפוסיו המכשילים וכי פועל למציאת פתרונות אדפטיביים בסיטואציות העלולות לסכן אותו.",תסקיר שירות המבחן אודות הנאשם
53,ME-21-12-31935-960,"עוד עולה מהתסקיר כי הנאשם השתלב בקבוצה שהוקמה מטעם משרד הרווחה בשיתוף פעולה עם הסניגוריה הציבורית ל""דיאלוג צדק מאחה קהילתי"" במסגרתה הופגשו צעירים שהשתתפו באירועי התפרעות ואלימות במהלך ימי מבצע ""שומר החומות"" עם סטודנטים יהודיים.",תסקיר שירות המבחן אודות הנאשם
54,ME-21-12-31935-960,הקבוצה כללה 15 מפגשים שבועיים בני שעתיים ושני ימים מרוכזים בני 6 שעות.,תסקיר שירות המבחן אודות הנאשם
55,ME-21-12-31935-960,"צוין כי הנאשם נטל חלק פעיל ומשמעותי במפגשי הקבוצה, התמיד להגיע לכל המפגשים והיווה דמות משמעותית וחשובה בקבוצה תוך שבמהלך המפגשים תיאר כי חשב הרבה על מעשיו וחש חרטה עמוקה ביחס אליהם והביע רצון להתרחק מהחברה בה היה מורגל.",תסקיר שירות המבחן אודות הנאשם
56,ME-21-12-31935-960,"צוין כי הנאשם הביע בפני הקבוצה תחושות בושה ביחס למעשיו ורצון לפעול על מנת לתקן את הנזק שעשה ואף ציין כי הוא מעוניין לבדוק אם יתאפשר לו להתגייס לצה""ל על מנת לשרת את המדינה ולחילופין מעוניין להתנדב לשירות לאומי.",תסקיר שירות המבחן אודות הנאשם
57,ME-21-12-31935-960,"הנאשם הביע אמון ואהבה כלפי המדינה שלל עויינות או כעס כלפי גורמי אכיפת החוק או הממשל, מסר כי כיום התרחק מחבריו דאז, הביע רצון לשמור על דרכו הנורמטיבית, להתנדב למד""א, הביע חרטה וצער על התנהלותו והביע חשש לחזור לכלא בטחוני תוך הבעת רצון להמשיך את תהליך השיקום, ללמוד, לעבוד ולהתפתח בכלא פלילי.",תסקיר שירות המבחן אודות הנאשם
58,ME-21-12-31935-960,הנאשם הביע תובנה כי עליו לשלם על העבירות שביצע.,תסקיר שירות המבחן אודות הנאשם
59,ME-21-12-31935-960,"שירות המבחן התרשם כי הנאשם מביע חרטה על מעשיו, מביע אמפתיה כלפי המתלונן וכי לנאשם שאיפות ומטרות נורמטיביות לעתיד.",תסקיר שירות המבחן אודות הנאשם
60,ME-21-12-31935-960,שירות המבחן התרשם משיתוף הפעולה של הנאשם וכי מאז מעצרו מהווה ההליך גורם מרתיע ומציב גבולות עבורו.,תסקיר שירות המבחן אודות הנאשם
61,ME-21-12-31935-960,"שירות המבחן התרשם כי הנאשם נמצא בראשיתו  של תהליך התבוננות פנימי בדפוסי התנהגותו ובדיקת מאפייני אישיותו, המהווה גורם מפחית סיכון בעניינו.",תסקיר שירות המבחן אודות הנאשם
62,ME-21-12-31935-960,מנגד התרשם שירות המבחן כי הנאשם טרם גיבש את זהותו העצמית וכי במצבים חברתיים עלול להגיב מתוך מושפעות באופן נגרר ומרצה.,תסקיר שירות המבחן אודות הנאשם
63,ME-21-12-31935-960,"שירות המבחן התרשם כי במצבי לחץ כלכליים, הנאשם עלול להגמיש גבולות ולפעול באופן לא חוקי למען השגת כסף קל.",תסקיר שירות המבחן אודות הנאשם
64,ME-21-12-31935-960,שירות המבחן התרשם ממאפיינים אלימים ומקשיי התמודדות אל מול גורמי סמכות וגורמי אכיפת החוק וכי לנאשם נטייה להזדהות עם חברה שולית.,תסקיר שירות המבחן אודות הנאשם
65,ME-21-12-31935-960,שירות המבחן התרשם כי הנאשם אוחז בעמדות המצדיקות אלימות במקרים מסוימים וכי לנאשם מאפיינים אימפולסיביים מופנמים.,תסקיר שירות המבחן אודות הנאשם
66,ME-21-12-31935-960,"שירות המבחן העריך כי קיים סיכון למעורבות חוזרת של הנאשם בפלילים בעבירות בתחום האלימות בכלל וכלפי דמויות סמכות וגורמי שלטון בפרט, והמליץ על ענישה מוחשית אשר תבהיר לנאשם חומרת מעשיו, וכי ככל שיושת עליו מאסר בפועל, יומלץ לשב""ס לבחון אפשרות שילובו בטיפול המתאים לצרכיו.",תסקיר שירות המבחן אודות הנאשם
67,ME-21-12-31935-960,"מטעם ההגנה הוגש במסגרת הראיות לעונש מסמך סיכום השתתפות הנאשם ב""קבוצת דיאלוג צדק מאחה קהילתי"" מיום 19.9.23 (נ/3).",טענות הצדדים והראיות לעונש
68,ME-21-12-31935-960,"כמפורט במסמך, הנאשם השתתף בקבוצה שהוקמה על ידי משרד הרווחה והסניגוריה הציבורית בה השתתפו 22 צעירים (כמפורט בהרחבה בפרק התסקיר לעיל בחלק המתייחס לקבוצה זו).",טענות הצדדים והראיות לעונש
69,ME-21-12-31935-960,המסמך מפרט את המתודולוגיה שבה פעלה הקבוצה והיקף ותוכן המפגשים.,טענות הצדדים והראיות לעונש
70,ME-21-12-31935-960,"באשר לנאשם צוין שם כי זה נטל חלק פעיל ומשמעותי מאד במפגשי הקבוצה, התמיד להגיע לכל המפגשים והפגין מוטיבציה גבוהה בקיום השיח.",טענות הצדדים והראיות לעונש
71,ME-21-12-31935-960,"צוין כי הנאשם שיתף בנוגע לעבירות בהן הואשם, הביע חרטה ממשית על מעשיו וכי ניכר שהנאשם נוטל את מלוא האחריות על מעורבותו תוך גילוי הבנה עמוקה ביחס למשמעות הקשה של מעשיו.",טענות הצדדים והראיות לעונש
72,ME-21-12-31935-960,הנאשם הביע בפני חברי הקבוצה בושה גדולה ביחס למעשיו והבהיר כי חשוב לו לעשות כל שניתן על מנת לתקן את הנזק הן מול נפגעי העבירה והן ברמה החברתית תוך שהביע רצון לקבל הזדמנות נוספת על מנת להשפיע באופן חיובי על סביבתו ועל החברה.,טענות הצדדים והראיות לעונש
73,ME-21-12-31935-960,מנחי הקבוצה ציינו במסמך כי לא התרשמו באשר לנאשם מסימנים כלשהם של קבלה או הזדהות עם ערכים של האסלאם הסלאפי הרדיקלי או של זהות לאומנית.,טענות הצדדים והראיות לעונש
74,ME-21-12-31935-960,"צוין כי הנאשם ביטא רצון להיות ""שגריר"" בפני חבריו וצעירים בדואים אחרים על מנת לעודד תהליך של חשיבה רציונאלית, הביע שאיפה להתגייס לצה""ל או למצער להתנדב למד""א.",טענות הצדדים והראיות לעונש
75,ME-21-12-31935-960,"מטעם ההגנה הוגש גם מסמך החתום על ידי מנהל מתנ""ס חורה מיום 27.11.23 (נ/4) בו צוין כי החל מ- 10.10.23 ועד למועד עריכת המסמך, התנדב הנאשם במרכז הקהילתי בחורה יומיים בשבוע, לרבות בשעות לא שגרתיות בפרוייקט של הקניית ערכים  לילדים ונוער בסיכון, התנדב בפורום החרום וצוין כי הנאשם גילה אחריות, מוטיבציה לעזרה לתלמידים ולקהילה תוך שהשקיע רבות והפגין נתינה עצומה ורצון לתרום.",טענות הצדדים והראיות לעונש
76,ME-21-12-31935-960,"עוד הוגש מטעם ההגנה אישור מעסיק מיום 25.12.23 (נ/5) בו צוין כי הנאשם מתמיד בעבודתו מחודש אפריל 23, מתייצב לעבודה בזמן, מפגין רצינות, ממושמע, אחראי ומביע עניין להמשיך בעבודה רציפה ולהתפרנס בכבוד.",טענות הצדדים והראיות לעונש
77,ME-21-12-31935-960,בנוסף הוגשה אסופה של תלושי שכר מחודש אפריל 23 ועד מרץ 24 (נ/6) המלמדת על היציבות במקום העבודה.,טענות הצדדים והראיות לעונש
78,ME-21-12-31935-960,"ההגנה גם הגישה אסופת כתבי אישום (נ/7) ביחס למקרים אחרים, בהם יוחסו עבירות פחותות למעורבים בהתפרעויות אלימות.",טענות הצדדים והראיות לעונש
79,ME-21-12-31935-960,"המאשימה בטיעוניה עמדה בהרחבה על הערכים המוגנים שנפגעו, על מידת הפגיעה בערכים המוגנים, על הנסיבות הקשורות בביצוע העבירות והפנתה לפסיקה ביחס למדיניות הענישה הנוהגת (ביחס לאישום הראשון ובמידת מה ביחס לאישום השני).",טענות הצדדים והראיות לעונש
80,ME-21-12-31935-960,"באשר לאישום הראשון, עתרה המאשימה למתחם עונש הנע בין 5 לבין 7 שנות מאסר בפועל.",טענות הצדדים והראיות לעונש
81,ME-21-12-31935-960,באשר לאישום השני עתרה המאשימה למתחם עונש הנע בין 12 לבין 18 חודשי מאסר בפועל.,טענות הצדדים והראיות לעונש
82,ME-21-12-31935-960,"באשר לענישה בתוך המתחמים, עמדה המאשימה בהרחבה על הנסיבות שאינן קשורות בביצוע העבירות, עמדה על חשיבות שיקולי הרתעת הרבים ועתרה לקביעת עונש ברף המרכזי של מתחמי העונש וביקשה שהעונש הכולל ביחס לשני המתחמים יעמוד על לא פחות מ- 7 שנות מאסר בפועל, לצד פיצוי כספי משמעותי למתלונן מושא האישום הראשון ומאסר על תנאי.",טענות הצדדים והראיות לעונש
83,ME-21-12-31935-960,"ב""כ הנאשם הבהיר כי ההגנה אינה מקלה ראש בעוצמת הפגיעה במתלונן ועמד על נכונותו של הנאשם לפצות את המתלונן הגם שחלק ניכר מנזקיו אינם תוצאה ישירה של מעשיו של הנאשם עצמו.",טענות הצדדים והראיות לעונש
84,ME-21-12-31935-960,"ב""כ הנאשם הדגיש כי הנאשם השתתף באירוע נקודתי ויחיד, הגם שהפרות הסדר נמשכו שלושה לילות וכי יש בכך בכדי ללמד על כך שאינו אוחז במניעים אידיאולוגיים לאומניים מושרשים וחזקים.",טענות הצדדים והראיות לעונש
85,ME-21-12-31935-960,"ב""כ הנאשם הדגיש כי הנאשם לא פעל מתוך תוכנית סדורה, אלא נקלע למקום ואז נשאב לתוך האירועים ונטל חלק מצומצם יחסית.",טענות הצדדים והראיות לעונש
86,ME-21-12-31935-960,"ב""כ הנאשם עמד על כך שבכל הקשור לזיקה למבצע ""שומר החומות"", הרי שמעשי הנאשם והאחרים לא נבעו מלחימת ישראל באויב חיצוני אלא מתוך רגש דתי בשל השמועות הנוגעות לפגיעה  במסגדים בהר הבית.",טענות הצדדים והראיות לעונש
87,ME-21-12-31935-960,"ב""כ הנאשם עמד על כך שגם בני העדה הבדואית עליה נמנה הנאשם, נרצחו ונחטפו בשבת השחורה ב- 7.10.23 ובמסגרת הלחימה גם נפל חייל צה""ל מבני משפחתו המורחבת של הנאשם.",טענות הצדדים והראיות לעונש
88,ME-21-12-31935-960,"ב""כ הנאשם הדגיש כי הנאשם היה בן 18 ו- 3 חודשים בעת ביצוע העבירות ואך חצה את רף הבגירות, טען ביחס  למקרים דומים בהם המאשימה נמנעה מלייחס עבירת טרור, ומשכך ביקש שלא לתת משקל עודף או מכריע לעובדה שהנאשם הורשע גם בעבירה זו.",טענות הצדדים והראיות לעונש
89,ME-21-12-31935-960,"ב""כ הנאשם טען כי הנאשם הורתע בצורה מוחלטת בעקבות המעצר, ההליך המשפטי ובהמשך ההליך הטיפולי שעבר.",טענות הצדדים והראיות לעונש
90,ME-21-12-31935-960,"ב""כ הנאשם עמד בהרחבה על התרשמות שירות המבחן מכנות חרטתו של הנאשם, על ההליכים הטיפוליים בהם נטל חלק, על השתתפותו באותה קבוצה של ""צדק מאחה"", על הרצון שהביע להתגייס לצה""ל או למצער להתנדב לשירות לאומי או למד""א.",טענות הצדדים והראיות לעונש
91,ME-21-12-31935-960,"ב""כ הנאשם עמד על כך שככל שהנאשם ייאסר, הרי שיהיה זה בבית סוהר בטחוני וכי המשמעות עשויה להוביל לתוצאה הפוכה.",טענות הצדדים והראיות לעונש
92,ME-21-12-31935-960,"עוד עמד ב""כ הנאשם בהרחבה על הפוטנציאל השיקומי בעניינו של הנאשם, טען כי זה התנדב לסייע לחקלאים  בעוטף בתקופת המלחמה, עמד על כך שהנאשם היה במעצר של ממש משך כ- 7 חודשים וכי ככל שיושתו עליו 9 חודשי מאסר לריצוי בדרך של עבודות שירות תגיע התוצאה ל- 17 חודשי מאסר בפועל אשר לשיטתו אינם רחוקים מהענישה הנוהגת.",טענות הצדדים והראיות לעונש
93,ME-21-12-31935-960,"עוד טען ב""כ הנאשם כי הנאשם בעל סיכוי של ממש לשיקום.",טענות הצדדים והראיות לעונש
94,ME-21-12-31935-960,"באשר לתסקיר נפגע העבירה עמד ב""כ הנאשם על הקושי המובנה בכך שלא ניתן לו לחקור את המתלונן.",טענות הצדדים והראיות לעונש
95,ME-21-12-31935-960,"לטענת ב""כ הנאשם, בתסקיר נפגע העבירה ניתן לראות האדרה.",טענות הצדדים והראיות לעונש
96,ME-21-12-31935-960,"עוד הלין ב""כ הנאשם כי עורכת תסקיר נפגע העבירה העתיקה פרטים מכתב האישום המקורי כאילו נאמרו על ידי המתלונן.",טענות הצדדים והראיות לעונש
97,ME-21-12-31935-960,"לטענת ב""כ הנאשם, המתלונן לא הציג מסמכים המעידים על טיפול שעבר.",טענות הצדדים והראיות לעונש
98,ME-21-12-31935-960,"ב""כ הנאשם הפנה לפסיקה מקלה בהרבה מרף הענישה לו עתרה המאשימה.",טענות הצדדים והראיות לעונש
99,ME-21-12-31935-960,"באשר לאישום השני, עמד ב""כ הנאשם על כך שמדובר בעבירה שהתגלתה באקראי ומימושה היחידי היה בהתכתבות במסרונים, על כך שהנאשם לא החזיק אקדח ממש אלא שלח תמונה של אקדח ועל כך שהעסקה לא יצאה אל הפועל.",טענות הצדדים והראיות לעונש
100,ME-21-12-31935-960,"גם כאן הפנה ב""כ הנאשם לפסיקה.",טענות הצדדים והראיות לעונש
101,ME-21-12-31935-960,"ב""כ הנאשם עמד על פרק הזמן שבו שהה הנאשם במעצר בפיקוח אלקטרוני ובמעצר של ממש, על הצטברות התקופות, ועל פרק הזמן שחלף ואשר בו לא הסתבך הנאשם בעבירות נוספות ובסופו של יום עתר ב""כ הנאשם להימנע מהחזרת הנאשם אל מאחורי סורג ובריח, ולהסתפק במאסר בדרך של עבודות שירות שיצטבר לתקופות הנ""ל.",טענות הצדדים והראיות לעונש
102,ME-21-12-31935-960,הנאשם בדברו לעונש פתח וציין כי חלפו כ- 3 שנים מעת ביצוע העבירות.,טענות הצדדים והראיות לעונש
103,ME-21-12-31935-960,"הנאשם אמר כי מאז השתנה, כי בעת ביצוע העבירות היה בן 18 ולא הפעיל שיקול דעת והיום הוא שקול ומפעיל שיקול דעת רב בטרם עושה כל פעולה שהיא.",טענות הצדדים והראיות לעונש
104,ME-21-12-31935-960,"לדברי הנאשם, אם מישהו היה מצביע לו בעת ביצוע העבירות על חומרתן, לא היה עושה זאת.",טענות הצדדים והראיות לעונש
105,ME-21-12-31935-960,"לדבריו, נקלע למקום ההתפרעות ללא כל תכנון, שיתף פעולה עם המתפרעים ללא הפעלת שיקול דעת וכיום הוא מבקש סליחה על כך.",טענות הצדדים והראיות לעונש
106,ME-21-12-31935-960,"הנאשם סיפר כי ערך חשבון נפש, ביקש את סליחתו של נפגע העבירה, סיפר על ההליך שעבר הן בשירות המבחן והן באותה קבוצת דיאלוג ועל התובנות שהפיק מאותו הליך ועל השינוי שחל בו.",טענות הצדדים והראיות לעונש
107,ME-21-12-31935-960,"הנאשם אמר שהוא מבקש לשלם את חובו לחברה על דרך של תרומה לחברה וסיפר כי לאחר תחילת מלחמת חרבות ברזל, התנדב בימי שישי לסייע לחקלאים ביישובי עוטף עזה.",טענות הצדדים והראיות לעונש
108,ME-21-12-31935-960,הנאשם הדגיש כי לא פעל מתוך גזענות וביקש כי תינתן לו הזדמנות אחרונה.,טענות הצדדים והראיות לעונש
109,ME-21-12-31935-960,הדברים שציין כב' השופט י.,דיון והכרעה 
110,ME-21-12-31935-960,"ליבדרו בפתח גזר הדין בת.פ. 65070-08-21 מדינת ישראל נ' אל אסד ואח' (29.1.24), יפים גם לעניינו של הנאשם דנן: ""...",דיון והכרעה 
111,ME-21-12-31935-960,תמונה שבה המון חוסם אוטוסטראדה בשעת ליל.,דיון והכרעה 
112,ME-21-12-31935-960,ההמון מקים נקודת מחסום מאולתרת על האוטוסטראדה.,דיון והכרעה 
113,ME-21-12-31935-960,בנקודת המחסום נערכת סלקציה.,דיון והכרעה 
114,ME-21-12-31935-960,נהג שאיננו יהודי משוחרר לדרכו.,דיון והכרעה 
115,ME-21-12-31935-960,"לעומת זאת, אם התברר כי הנהג הוא יהודי או שמא רק נחשד הוא ככזה, אזי ההמון צועק בהשתלהבות 'יהודי יהודי' ומחל לבצע בו לינץ' או כמעט לינץ'.",דיון והכרעה 
116,ME-21-12-31935-960,ההמון פורץ בפרץ אלימות קשה במסגרתו הוא מיידה אבנים על היהודי הישוב ברכבו.,דיון והכרעה 
117,ME-21-12-31935-960,"הדברים נכתבו ביחס לאירוע שהתרחש סמוך ליישוב לקיה, קילומטרים ספורים מהאירוע דנן.",דיון והכרעה 
118,ME-21-12-31935-960,"התמונה העולה מכתב האישום המתוקן דנן, בדבר ההתנהלות במחסום שהוקם על ידי המתפרעים על כביש ראשי, בין עירוני בטבורה של מדינת ישראל וההתנפלות האלימה והקשה על המתלונן אך ורק בשל העובדה שזוהה מוצאו היהודי, נדמית יותר כהתרחשות מימים אפלים של המאה שעברה באירופה, ולא היא.",דיון והכרעה 
119,ME-21-12-31935-960,"המדובר במאה ה- 21, בכביש ראשי בטבורה של מדינת ישראל המהווה עורק חיים לעיר בנגב ולאזור שלם הסמוך אליה.",דיון והכרעה 
120,ME-21-12-31935-960,העבירות בהן הורשע הנאשם חמורות ונסיבות ביצוען מלמדות על חומרה יתרה.,דיון והכרעה 
121,ME-21-12-31935-960,"בכל הקשור לאישום הראשון,  אין המדובר במי שהשתתף במחאה אזרחית לא אלימה, אלא במי אשר בעוד מדינת ישראל מצויה בלחימה, סופגת מטחי רקטות במסגרת מבצע צבאי מול רצועת עזה, ובעוד המדינה עצמה באותם ימים בערה בשל הפרות סדר אלימות נרחבות, שכללו חסימת כבישים ראשיים ופגיעה באזרחים ובאנשי כוחות הביטחון, בחר להשתתף בהתפרעות שכללה חסימה באמצעות צמיגים בוערים של כביש בין עירוני בנגב, ואף נטל בה חלק פעיל שעה שיידה מספר אבנים, במו ידיו לעבר כלי רכב, מתוך מניע לאומני – אידיאולוגי – דתי.",דיון והכרעה 
122,ME-21-12-31935-960,"לא זאת אף זו אלא שהנאשם היה חלק מההמון שהתגודד סביב רכבו של המתלונן, לאחר שזוהה כיהודי, וביצע בו שפטים, תוך שההמון ובו הנאשם החלו לידות אבנים על רכבו של המתלונן והכל על רקע לאומני - אידיאולוגי - דתי.",דיון והכרעה 
123,ME-21-12-31935-960,"עוד יש להוסיף בעניין זה, כי להקשר הכללי נפקות גם בהבדל שבין התפרעות נקודתית המתרחשת כתוצאה ממחאה כזו או אחרת עת משטרת ישראל וכוחות הביטחון יכולים להקצות כוחות לשם ריסונה או אבטחת הנוסעים בציר, אל מול התפרעות כזו בה נטל חלק הנאשם, בתקופה בה משטרת ישראל וכוחות הביטחון מתוחים עד קצה גבול היכולת ונבצר מהם לתת מענה הולם לכל אחד מהאירועים.",דיון והכרעה 
124,ME-21-12-31935-960,"בעניין זה, ניתן ללמוד על ""קוצר השמיכה"" של משטרת ישראל באותם לילות קשים, מהעובדה שהגם שמדובר בצומת מרכזית על כביש בין עירוני ראשי -  המהווה עורק החיים והתחבורה לעיר ערד, ומקשר בין באר שבע ומרכז הארץ לערד ואיזור דרום ים המלח – המשטרה כלל לא הצליחה להגיע לכל אירועי הפרות הסדר והמתלונן מצא עצמו בודד וחבול מול המון מתפרע המבקש לעשות בו שפטים ונמלט בעור שיניו ברכב שנפגע עת עלה על המחסום הארעי.",דיון והכרעה 
125,ME-21-12-31935-960,"הענישה לעולם אינדיבידואלית, ועל כן את הפסיקה שתובא להלן, יש לבחון בהתאמות הנדרשות, בהינתן האבחנות אל מול עניינו של הנאשם דנן.",דיון והכרעה 
126,ME-21-12-31935-960,"פ. 65070-08-21 מדינת ישראל נ' אל אסד ואח' (29.1.24) הושת על נאשם 1 עונש שכלל 10 שנות מאסר בפועל, על נאשמים 2, 3, 4 עונש שכלל 7 שנות מאסר בפועל, ועל נאשם 5 שהינו קטין, עונש שכלל 3 שנות מאסר בפועל.",דיון והכרעה 
127,ME-21-12-31935-960,המדובר באירוע זהה במאפייניו אשר התרחש באותם מועדים בדיוק ובסמיכות.,דיון והכרעה 
128,ME-21-12-31935-960,"דהיינו, אירוע שהתרחש במהלך ימי מבצע ""שומר החומות"" ועניינו  בהתפרעות שהתרחשה מספר קילומטרים מהאירוע דנן – בכביש 6 סמוך ליישוב לקיה במהלכו התקבצו מתפרעים בנקודה בה עובר כביש 6 סמוך ליישוב לקיה, יידו אבנים, חסמו את הכביש באמצעות צמיגים בוערים, והכל על רקע גזעני ובשני מקרים שצוינו בגזר הדין זוהו נהגים כיהודים ובשל כך ניסו המתפרעים לפתוח את כלי רכבם ולתקוף אותם והם נחבלו.",דיון והכרעה 
129,ME-21-12-31935-960,"נאשם 1 (שנדון ל- 10 שנות מאסר בפועל) הורשע בעבירות של יידוי אבן, שתי עבירות של מעשה טרור של חבלה בכוונה מחמירה, שתי עבירות הצתה, חבלה במזיד ממניע גזעני, היזק בזדון והתפרעות.",דיון והכרעה 
130,ME-21-12-31935-960,"נאשם 3 (שנדון ל- 7 שנות מאסר בפועל) הורשע בעבירות של מעשה טרור של חבלה בכוונה מחמירה, מעשה פזיזות ממניע גזעני, חבלה במזיד ממניע גזעני והתפרעות.",דיון והכרעה 
131,ME-21-12-31935-960,פ.,דיון והכרעה 
132,ME-21-12-31935-960,"30684-06-21 מדינת ישראל נ' מוריח (24.11.22) הושתו על נאשמים נעדרי עבר פלילי שהשתתפו בהתפרעות בימי מבצע ""שומר החומות"", בכניסה לעיר טמרה עונשי מאסר בפועל הנעים בין 5 שנים (נאשם 1) ל- 7 שנים (נאשמים 2, 3, 4).",דיון והכרעה 
133,ME-21-12-31935-960,"הנאשמים שם השתתפו בהתפרעות בכיכר הכניסה לעיר טמרה, במהלכה הושלכו אבנים לעבר שוטרים מטווח של עשרות מטרים, ואחרים שהשתתפו באותה התפרעות הציתו צמיגים תוך שאדם אחר אף יידה בקבוק תבערה נאשמים 2, 3, 4 השתתפו בהתפרעות זו.",דיון והכרעה 
134,ME-21-12-31935-960,"אותה התפרעות פוזרה על ידי המשטרה, ולאחר מכן פגשו הנאשמים הנ""ל את נאשם 1 סמוך לכיכר בטמרה.",דיון והכרעה 
135,ME-21-12-31935-960,"לאחר זמן קצר, נקלע באקראי, לפקק תנועה שהיה במקום, אזרח ממוצא יהודי שנסע ברכבו.",דיון והכרעה 
136,ME-21-12-31935-960,"אותו אזרח נעצר בפקק התנועה ולאחר שזיהו  הנוכחים כי מדובר ביהודי, החלו הנוכחים במקום ועמם הנאשמים להתקרב לרכבו, יידו אבנים לעבר רכבו מטווח קרוב, חבטו ברכב והכל בעוד אותו מתלונן יושב ברכבו.",דיון והכרעה 
137,ME-21-12-31935-960,שמשות הרכב נופצו ואז החלו התוקפים לחבול במתלונן מבעד לחלונות המנופצים בדלת הרכב.,דיון והכרעה 
138,ME-21-12-31935-960,האירוע הסתיים כאשר מספר תושבי טמרה הגיעו למקום ופעלו להרחקת התוקפים ולסיוע למתלונן.,דיון והכרעה 
139,ME-21-12-31935-960,הנאשמים שם הורשעו בעבירות שעניינן מעשה טרור של חבלה בכוונה מחמירה וחבלה במזיד ממניע של גזענות.,דיון והכרעה 
140,ME-21-12-31935-960,"כולם היו צעירים מתחת לגיל 21, ובגזר הדין צוין כי לאחר האירועים דאגו בני משפחותיהם לערוך מעין ""סולחה"" עם המתלונן במסגרתו נאות לקבל ממשלחת נכבדים שהגיעה אליו פיצוי בסך כולל של 240,000 ₪ שהועבר אליו על ידי בני משפחות הנאשמים.",דיון והכרעה 
141,ME-21-12-31935-960,אותו מתלונן אף התייצב במסגרת פרשת העונש והביע עמדה שלא להכביד בענישתם וציין כי הוא מסוגל לסלוח להם.,דיון והכרעה 
142,ME-21-12-31935-960,"בית המשפט המחוזי בחיפה הדגיש כי נתן משקל  להסכם ""הסולחה"" ולפיצוי ששולם למתלונן במסגרת המאמץ לתיקון הנזק ועוד טרם נגזר דינם של הנאשמים.",דיון והכרעה 
143,ME-21-12-31935-960,"נקבע שם מתחם עונש הנע בין 7 ל- 9 שנות מאסר בפועל ביחס לנאשמים 2, 3, 4.",דיון והכרעה 
144,ME-21-12-31935-960,"בתפ""ח 34689-06-21 מדינת ישראל נ'  גילאוי ואח' (26.6.24) נדונו נאשם 1 ל-10 שנות מאסר בפועל, נאשם 2 ל-6 שנות מאסר בפועל, נאשם 3 (קטין) ל-24 חודשי מאסר בפועל ונאשם 5 לארבע וחצי שנות מאסר בפועל.",דיון והכרעה 
145,ME-21-12-31935-960,"אותם נאשמים הורשעו בעבירות דומות שהתבצעו בימי מבצע ""שומר החומות"" לאחר שהתארגנו ויידו אבנים לעבר כלי רכב ובהם נהגים יהודים בכביש 264, בין הכניסה הדרומית של רהט לקיבוץ שובל.",דיון והכרעה 
146,ME-21-12-31935-960,הנאשם 1 גם ירה באקדח לעבר כלי הרכב שנסעו בכביש.,דיון והכרעה 
147,ME-21-12-31935-960,"כאמור לעיל, לא ניתן להתעלם מההקשר של מעשי הנאשם על רקע הפרות הסדר הנרחבות שהתרחשו במהלך ימי מבצע ""שומר החומות"", בעוד מדינת ישראל מצויה בלחימה עם אויב חיצוני, ומקום בו הפרות סדר אלו פגעו פגיעה ממשית ומוחשית בתחושת הביטחון האישי של אזרחי המדינה בכלל ותושבי האזורים שבהם התרחשו אותן הפרות סדר, לרבות תושבי הנגב בפרט.",ומן הכלל אל הפרט
148,ME-21-12-31935-960,"לחומרא יש לתת משקל לעובדה שאין המדובר בהפגנה במיקום כזה או אחר אלא שהנאשם השתתף בהתפרעות אלימה, במסגרתה נחסם כביש בין עירוני המשמש עורק גישה עיקרי לעיר ערד ולנגב המזרחי כמו גם לאזור דרום ים המלח.",ומן הכלל אל הפרט
149,ME-21-12-31935-960,"עיקר החומרה נלמדת מההתרחשויות המפורטות בכתב האישום המתוקן בשלב שמהגעת המתלונן, אשר נסע לתומו בכביש ראשי במדינת ישראל, לאותה התפרעות אלימה.",ומן הכלל אל הפרט
150,ME-21-12-31935-960,"עובדות כתב האישום המתוקן מלמדות כי הנאשם והמתפרעים האחרים למעשה ביצעו ""לינץ'"" אלים וקשה במתלונן, לאחר שזיהו כי מדובר ברכב של יהודי, דהיינו אך ורק בשל מוצאו.",ומן הכלל אל הפרט
151,ME-21-12-31935-960,"לא ניתן להפריז בתחושת האימה וחוסר האונים שהיתה אופפת כל אחד ואחת מאיתנו לו נמצא במקומו של המתלונן ולו באחת, נסיעה שלווה, בכביש ראשי, בטבורה של מדינת ישראל היתה נקטעת וכל אחד ואחת מאיתנו היה מוצא עצמו קורבן לאותו לינץ' קשה שעבר המתלונן.",ומן הכלל אל הפרט
152,ME-21-12-31935-960,מתסקיר נפגע העבירה ניתן ללמוד על אימת המוות שאחזה במתלונן והחשש המוצדק שחש לחייו.,ומן הכלל אל הפרט
153,ME-21-12-31935-960,"בבחינת הנסיבות הקשורות בביצוע העבירות, על בית המשפט לבחון הן את הנזק שנגרם והן את הנזק שעשוי היה להיגרם.",ומן הכלל אל הפרט
154,ME-21-12-31935-960,"אלמלא תושיית המתלונן  - אשר חרף הפגיעה ברכבו, וחרף המחסום הארעי שהונח ואשר חסם את נתיב נסיעתו, הצליח בעקבות החשש לחייו, לעלות על המחסום הארעי עם רכבו ולהימלט בנסיעה מהמקום – לא נדרש דמיון רב על מנת להבין כי האירוע היה מסתיים בצורה קשה אף יותר.",ומן הכלל אל הפרט
155,ME-21-12-31935-960,"מעובדות כתב האישום המתוקן עולה כי העובדה שהמתלונן הצליח להיחלץ מההמון שהתגודד סביב רכבו ועשה בו שפטים, היא זו שגדעה את אותו לינץ' אכזרי.",ומן הכלל אל הפרט
156,ME-21-12-31935-960,"בבחינת הנזק שנגרם, דומה כי הנזק לרכב, ואף החבלות שנגרמו למתלונן, אינם מגלמים ולו קמצוץ מהנזק שנגרם למתלונן.",ומן הכלל אל הפרט
157,ME-21-12-31935-960,"תסקיר נפגע העבירה מלמד על תמונת נזק קשה ונרחבת המשליכה במישרין לא רק על תחושת הביטחון האישי של המתלונן, אלא, על התנהלותו ותפקודו עד היום.",ומן הכלל אל הפרט
158,ME-21-12-31935-960,מתסקיר נפגע העבירה עולה כי מעשי הנאשם והאחרים הותירו במתלונן חותם טראומטי אשר שינה באחת את מסלול חייו.,ומן הכלל אל הפרט
159,ME-21-12-31935-960,"המתלונן עזב את עבודתו, נותר תקופה ללא מקור פרנסה, והכל בשל אותו חשש להמשיך בעבודתו כנהג בכבישים בין עירוניים בשל מעשי הנאשם והאחרים.",ומן הכלל אל הפרט
160,ME-21-12-31935-960,"לעזיבת העבודה, מטבע הדברים, השלכות כלכליות ובפרט מקום בו צויין בתסקיר נפגע העבירה כי מדובר בבעל משפחה אשר אך רכש דירה חדשה ורכב חדש, על ההתחייבויות הכלכליות הנלמדות מכך.",ומן הכלל אל הפרט
161,ME-21-12-31935-960,"דומה כי אותו חותם טראומטי שנותר במתלונן, הוא הנזק העיקרי הנלמד מתסקיר נפגע העבירה ועורכת התסקיר עמדה בהרחבה על היקפו הרב של הנזק ועל תמונת הנזק הקשה.",ומן הכלל אל הפרט
162,ME-21-12-31935-960,"לחומרא נתתי משקל לעובדה שמלבד האירוע שבו נפגע המתלונן, כמפורט בסעיף 4 לפרק העובדות שבכתב האישום המתוקן, הנאשם יידה מספר אבנים לעבר מספר כלי רכב נוספים.",ומן הכלל אל הפרט
163,ME-21-12-31935-960,חומרה יתרה נלמדת מהעובדה שכעולה מכתב האישום המתוקן מעשי הנאשם בוצעו על רקע אידיאולוגי - לאומני - דתי.,ומן הכלל אל הפרט
164,ME-21-12-31935-960,"לקולת הנאשם, נתתי משקל לחלקו בפועל, מקום בו היה זה אדם אחר שגרם לחבלה הפיזית העיקרית באמצעות מוט הברזל, ומקום בו אותו פורע אחר שאחז במוט הברזל נטל חלק דומיננטי יותר בביצוע העבירות, כמו גם מקום בו מכתב האישום המתוקן עולה כי הנאשם נמנה על ההמון שהתפרע ורגם את המתלונן, אך לא היה מבין המובילים או המחוללים של האירוע, והפגיעה במתלונן למעשה מיוחסת לו כמבצע בצוותא.",ומן הכלל אל הפרט
165,ME-21-12-31935-960,"המאשימה עתרה, ביחס לאישום הראשון, למתחם עונש הנע בין 5 שנות מאסר בפועל לבין 7 שנות מאסר בפועל.",ומן הכלל אל הפרט
166,ME-21-12-31935-960,"בהינתן חומרת העבירות, ובעיקר בהינתן החומרה היתרה הנלמדת מנסיבות ביצוע העבירות, בהינתן הלינץ' המזעזע במתלונן, שבו השתתף הנאשם, ובהינתן ההתאמות הנדרשות אל מול הפסיקה שהובאה לעיל, סבור הייתי שיש מקום לקבוע מתחם עונש גבוה יותר מזה לו עתרה המאשימה.",ומן הכלל אל הפרט
167,ME-21-12-31935-960,"מהטעם היחיד שסבורני כי אין זה ראוי כי בית המשפט יחמיר מעבר לעתירת המאשימה, והגם שסבור הייתי כי יש מקום לקבוע מתחם עונש גבוה יותר, יועמד מתחם העונש ברף לו עתרה המאשימה, דהיינו, בין 5 לבין 7 שנות מאסר בפועל.",ומן הכלל אל הפרט
168,ME-21-12-31935-960,"עניינו של אישום זה בעבירה של ניסיון לעסקה בנשק שביצע הנאשם ואשר עניינה בהתכתבות באמצעות יישומון הוואטסאפ, בה הציע הנאשם למכירה אקדח אשר את תמונתו שלח לאחר, בתמורה ל 27,000 ₪, לצד בקשה מאותו אחר כי יארגן לו תחמושת על מנת לבדוק את האקדח.",ומן הכלל אל הפרט
169,ME-21-12-31935-960,"כעולה מכתב האישום המתוקן, העסקה לא יצאה אל הפועל בשל ויכוח על התמורה הכספית.",ומן הכלל אל הפרט
170,ME-21-12-31935-960,"הפסיקה העדכנית מלמדת  על כך שכיום נדרשת החמרה  ברמת הענישה  בעבירות אלו, ביחס לרמת הענישה שהייתה נוהגת עד לפני מספר שנים, וזאת נוכח ההתפתחויות עליהן עמדו בתי המשפט  בהרחבה בעת האחרונה.",ומן הכלל אל הפרט
171,ME-21-12-31935-960,"לעניין זה ראוי לציין כי בית המשפט יושב בתוך עמו, וקשוב לנאקתם של ציבורים שלמים ביחס לריבוי הנשק הבלתי חוקי המוחזק בקרבם, והשימוש התכוף שנעשה באותו נשק בלתי חוקי לעיתים תוך פגיעה או סיכון חפים מפשע.",ומן הכלל אל הפרט
172,ME-21-12-31935-960,"בבחינת הנסיבות הקשורות בביצוע העבירה, לחומרא יש לקחת בחשבון את הנלמד מכתב האישום המתוקן על אודות העובדה שהנאשם הציע למכירה אקדח בסכום כספי משמעותי, ואף שלח לאותו אחר תמונה של אותו אקדח, כמי המציע מרכולתו.",ומן הכלל אל הפרט
173,ME-21-12-31935-960,"עוד ולחומרא, יש לתת משקל לעובדה כי כמפורט בסעיף 2 לאישום השני, העסקה לא יצאה אל הפועל בשל הוויכוח על המחיר הכספי ולא בשל חרטה כזו או אחרת של הנאשם.",ומן הכלל אל הפרט
174,ME-21-12-31935-960,"מנגד, ולקולא יש לתת משקל לעובדה כי בסופו של יום הניסיון לא התממש, לא בוצעה בפועל עסקה למכירת נשק, והנאשם גם לא הואשם בכך שהחזיק או נשא את האקדח מושא ניסיון העסקה, וכפועל יוצא מכך, לא ניתן לשלול כי אותו ניסיון נגע לאקדח המצוי בידי צד ג' כזה או אחר ואשר כלל לא היה  פיזית ברשות הנאשם.",ומן הכלל אל הפרט
175,ME-21-12-31935-960,"עוד ולקולא, נתתי משקל לכך שכעולה מעובדות כתב האישום המתוקן, לנאשם לא היתה נגישות לתחמושת עבור אותו אקדח ועל כן ביקש מה""רוכש"" הפוטנציאלי כי יארגן לו תחמושת על מנת לבדוק את האקדח.",ומן הכלל אל הפרט
176,ME-21-12-31935-960,"בהינתן האמור, סבורני כי על מתחם העונש ההולם ביחס לאישום השני, לנוע בין 10 לבין 18 חודשי מאסר בפועל.",ומן הכלל אל הפרט
177,ME-21-12-31935-960,"הגם שנקבעו שני מתחמי עונש שונים, סבורני כי בעניינו של הנאשם, מכוח הוראות סעיף 40יג' לחוק העונשין, ראוי להשית עונש אחד כולל שיגלם את הענישה הראויה בתוך כל אחד מהמתחמים ואת מידת החפיפה/הצטברות הראויה ביניהם.",הענישה בתוך גדרי המתחמים
178,ME-21-12-31935-960,"לנאשם עבר פלילי הכולל שתי הרשעות קודמות, מאוחרות לעבירות דנן בעבירות שבוצעו במועדים שקדמו לביצוע העבירות דנן והכל כדלקמן:",הענישה בתוך גדרי המתחמים
179,ME-21-12-31935-960,"ביום 31.10.21, נדון הנאשם, במסגרת צירוף תיקים בבית משפט השלום לנוער בבאר שבע למאסר על תנאי, קנס ופסילה על תנאי, לאחר שהורשע בעבירות של תגרה (שבוצעה ב-4.3.19) והסעת תושב זה השוהה בישראל שלא כדין (שבוצעה ב-10.5.20).",הענישה בתוך גדרי המתחמים
180,ME-21-12-31935-960,"אמנם ההרשעה מאוחרת לעבירות דנן, אך כעולה מגיליון הרישום הפלילי, את העבירות דנן ביצע הנאשם בשעה ששני התיקים שצורפו כבר התנהלו בבית המשפט מקום בו כתב אישום אחד הוגש ביולי 2019, וכתב האישום השני בנובמבר 2020 ובעת ביצוע העבירות דנן שני כתבי האישום הנ""ל היו תלויים ועומדים כנגד הנאשם.",הענישה בתוך גדרי המתחמים
181,ME-21-12-31935-960,"ביום 24.10.22, נדון הנאשם למאסר על תנאי ולקנס לאחר שהורשע בעבירה של הפרעה לשוטר בשעת מילוי תפקידו אשר בוצעה ביום 3.4.21.",הענישה בתוך גדרי המתחמים
182,ME-21-12-31935-960,"ראוי לציין כי לא רק שהמדובר בעבירה שבוצעה כחודש וחצי בלבד עובר לביצוע העבירות מושא האישום הראשון, אלא שאת העבירות דנן ביצע הנאשם לאחר שהוגש כתב אישום בעבירה זו, מקום בו כתב האישום הוגש באפריל 2021 ובשעה שגם כתב אישום זה היה תלוי ועומד כנגדו.",הענישה בתוך גדרי המתחמים
183,ME-21-12-31935-960,"מקום בו את העבירות דנן עבר בעוד שלושה כתבי אישום שונים תלויים ועומדים כנגדו בהליכים מושא הרשעותיו המאוחרות יותר, מקום בו את העבירות מושא האישום הראשון עבר כחודש לאחר ביצוע העבירה מושא הרשעתו השניה, וכחודש בלבד לאחר הגשת כתב האישום בגינה, ומקום בו את העבירות מושא האישום השני עבר חודשים ספורים  לאחר מועד ביצוע העבירות מושא האישום הראשון, הרי שביצוע העבירות דנן לא היה בגדר מעידה חד פעמית או בגדר הסתבכות יחידה.",הענישה בתוך גדרי המתחמים
184,ME-21-12-31935-960,הדברים מקבלים משנה תוקף נוכח האופי השונה והמגוון של העבירות מושא ההרשעות הקודמות ובין האישומים השונים בכתב האישום המתוקן דנן.,הענישה בתוך גדרי המתחמים
185,ME-21-12-31935-960,"אמנם שירות המבחן התרשם כי ניכר שהנאשם מורתע מהליך המעצר בפרט וההליך המשפטי בכלל, וכי ההליכים המשפטיים המתנהלים כנגד הנאשם מהווים עבורו גורמים מרתיעים ומציבי גבולות  ואולם, מקום בו שירות המבחן התרשם כי לנאשם מאפיינים אלימים וקשיי התמודדות מול גורמי סמכות וגורמי אכיפת חוק, כי במצבים חברתיים הנאשם עלול להגיב מתוך מושפעות באופן נגרר ומרצה, כי לנאשם נטייה להזדהות עם חברה שולית, מאפיינים אימפולסיביים מופנמים וכי הנאשם אוחז בעמדות המצדיקות אלימות במקרים מסוימים, ומקום בו שירות המבחן העריך כי הנאשם נמצא רק בראשיתו של תהליך התבוננות פנימי בדפוסי התנהגותו ובחינת מאפייני אישיותו וכי קיים סיכון למעורבות חוזרת בפלילים בעבירות בתחום האלימות בכלל וכלפי דמויות סמכות וגורמי שלטון בפרט ומקום בו שירות המבחן התרשם כי בעניינו של הנאשם נדרשת ענישה מוחשית אשר תבהיר לו את חומרת מעשיו, דומה כי בגדר שיקולי הענישה בתוך המתחמים יש צורך במתן משקל  לשיקולי הרתעת היחיד.",הענישה בתוך גדרי המתחמים
186,ME-21-12-31935-960,"מקום בו הנאשם נטל חלק באירועים קשים אשר התאפיינו בכך שסחפו אחריהם המונים ברחבי הארץ, ומקום בו החשש מהישנות התפרעויות והפרות סדר שכאלו, אינו חשש מבוטל, ומקום בו אירועים אלו הותירו חותם של ממש בתחושת הביטחון האישי של הציבור בכלל ושל תושבי  האזורים שנפגעו (ובהם תושבי הנגב) בפרט, החוששים מהישנות אירועים שכאלו, הרי שיש מקום, בגדר שיקולי הענישה בתוך המתחם, לתת משקל של ממש לשיקולי הרתעת הרבים, על מנת להעביר מסר חד משמעי לציבור הרחב, לרבות ציבור הצעירים נעדרי העבר הפלילי (נוכח החתך של מרבית המשתתפים שהובאו לדין בגין השתתפותם באירועים אלו), שאולי יהא בו בכדי להרתיע פורעים פוטנציאליים, לבל יהינו ליטול חלק באירועים דומים בעתיד.",הענישה בתוך גדרי המתחמים
187,ME-21-12-31935-960,"לקולת הנאשם נתתי משקל להודאתו, המגלמת נטילת אחריות, לצד חיסכון בזמן שיפוטי.",הענישה בתוך גדרי המתחמים
188,ME-21-12-31935-960,"לקולת הנאשם נתתי משקל לגילו הצעיר בעת ביצוע העבירות מקום בו אך חודשים ספורים טרם ביצוע העבירות מושא האישום הראשון, חצה את רף הבגירות.",הענישה בתוך גדרי המתחמים
189,ME-21-12-31935-960,"לקולת הנאשם נתתי משקל לדברים שאמר במסגרת דברו לעונש כי התבגר והשתנה בשנים שחלפו מאז ביצוע העבירות ולרצון שהביע לתרום לחברה ע""י התנדבות לאחד מגופי ההצלה, כמו גם לדבריו כי כחלק מרצונו לכפר על מעשיו, התנדב במהלך מלחמת חרבות ברזל, לסייע לחקלאים ביישובי עוטף עזה.",הענישה בתוך גדרי המתחמים
190,ME-21-12-31935-960,"לקולת הנאשם נתתי משקל לנלמד מהתסקיר ומהמסמך של מנחי ""קבוצת דיאלוג צדק מאחה קהילתי"", ביחס לחרטה שהביע, תחושת הבושה שחש, השתתפותו הפעילה בקבוצה, העמדות שהביע והתובנות שלדבריו גיבש.",הענישה בתוך גדרי המתחמים
191,ME-21-12-31935-960,"לקולת הנאשם נתתי משקל לשילוב של העובדה שבשנים שחלפו מאז ביצוע העבירות לא צבר הרשעות נוספות, עם דבריו כי התבגר ושינה אורחותיו.",הענישה בתוך גדרי המתחמים
192,ME-21-12-31935-960,לקולת הנאשם נתתי משקל לנלמד מאסופת תלושי השכר שהוגשה וממכתבו של המעסיק ביחס ליציבות התעסוקתית שמפגין הנאשם.,הענישה בתוך גדרי המתחמים
193,ME-21-12-31935-960,"לקולת הנאשם נתתי משקל לנלמד ממכתבו של מנהל מתנ""ס חורה בדבר התנדבותו של הנאשם, הן לפרוייקט החרום והן לסיוע לתלמידים, כמו גם לדברים שצוינו באותו מכתב בדבר האחריות והמוטיבציה שמגלה הנאשם, ההשקעה שצוינה והרצון הטוב שהוא מפגין.",הענישה בתוך גדרי המתחמים
194,ME-21-12-31935-960,הנאשם שהה במעצר בפיקוח אלקטרוני מיום  15.11.21  עד יום 13.7.22.,הענישה בתוך גדרי המתחמים
195,ME-21-12-31935-960,פרק זמן זה לא ניתן לנכות מתקופת המאסר ועל כן ראוי להביאו לידי ביטוי במסגרת השיקולים הנוגעים לקביעת העונש בתוך המתחם.,הענישה בתוך גדרי המתחמים
196,ME-21-12-31935-960,"את עתירת ב""כ הנאשם לחריגה ממתחם העונש ההולם בשל שיקולי שיקום, סבורני כי אין מקום לאמץ.",הענישה בתוך גדרי המתחמים
197,ME-21-12-31935-960,"ראשית, הגם שהנאשם השתתף באותה קבוצת דיאלוג, מתנדב במתנ""ס, התנדב לדבריו לסייע לחקלאים בעוטף והאמור לעיל אודות התמורות שלדבריו חלו בו, בסופו של יום שירות המבחן (שהוא הגוף האמון על בית המשפט לבחינת סיכויי השיקום) ציין בתסקיר כי הנאשם נמצא אך בראשיתו של תהליך התבוננות פנימי בדפוסי התנהגותו ומאפייני אישיותו והמליץ על ענישה מוחשית שתבהיר לנאשם את חומרת מעשיו, תוך שעמד על כך שגם עתה קיימת רמת סיכון בעניינו.",הענישה בתוך גדרי המתחמים
198,ME-21-12-31935-960,"בסופו של יום, העיקרון המנחה בענישה אותו התווה המחוקק, הינו עקרון ההלימה.",הענישה בתוך גדרי המתחמים
199,ME-21-12-31935-960,"בהינתן חומרת העבירות, חומרת הנסיבות, והחשיבות שבמתן עדיפות לשיקולי ההלימה, הגמול, הרתעת הרבים והרתעת היחיד, גם לו היתה מונחת בפני המלצה שיקומית טיפולית של שירות המבחן, דומה כי דינה היה לסגת אל מול חשיבות שיקולי הענישה האחרים, ומקל וחומר שממילא אין המלצה כזו על ידי שירות המבחן.",הענישה בתוך גדרי המתחמים
200,ME-21-12-31935-960,"הגם כך, אותם שיקולים עליהם עמד ב""כ הנאשם יבואו לידי ביטוי במסגרת הענישה בתוך המתחמים.",הענישה בתוך גדרי המתחמים
201,ME-21-12-31935-960,"כאמור לעיל, המתחם שנקבע ביחס לאישום הראשון, נמוך מהמתחם שראוי היה לקבוע, ונקבע כך אך בשל ההימנעות מהחמרה מעבר לעתירת המאשימה.",הענישה בתוך גדרי המתחמים
202,ME-21-12-31935-960,"ודוק: השיקולים הנוגעים לחומרת העבירות והנסיבות הקשורות בביצוען, באים בחשבון אך בקביעת המתחמים, ואולם, כמצוות המחוקק, בתוך המתחמים נגזרת הענישה אך ורק בשל הנסיבות שאינן קשורות בביצוע העבירות.",הענישה בתוך גדרי המתחמים
203,ME-21-12-31935-960,"בבחינת הנסיבות שאינן קשורות בביצוע העבירות, לכאורה, נוכח חשיבות שיקולי החומרה שפורטו לעיל, ובפרט, החשיבות הגבוהה של שיקולי ההרתעה, היה מקום לגזור את דינו של הנאשם ברף גבוה יותר בתוך המתחמים, ואולם בהינתן המשקל שמצאתי לתת לשיקולי הקולא הרבים שפורטו לעיל, מצאתי לגזור את דינו של הנאשם ברף הבינוני-נמוך של כל אחד מהמתחמים תוך חפיפה חלקית, והצטברות חלקית של הענישה בתוך שני המתחמים.",הענישה בתוך גדרי המתחמים
204,ME-21-12-31935-960,"לאור האמור לעיל, אני דן את הנאשם לעונשים הבאים:",הענישה בתוך גדרי המתחמים
205,ME-21-12-31935-960,"מאסר בפועל למשך שש וחצי שנים, בניכוי ימים בהם היה עצור בגין התיק שבכותרת, בלבד, בהתאם לרישומי שב""ס.",הענישה בתוך גדרי המתחמים
206,ME-21-12-31935-960,"מובהר כי ימי מעצר החופפים פקודות מעצר/מאסר אחרות, לא ינוכו.",הענישה בתוך גדרי המתחמים
207,ME-21-12-31935-960,"12 חודשי מאסר, וזאת על תנאי שלא יעבור משך שלוש שנים מיום שחרורו ממאסרו  כל עבירת אלימות  מסוג פשע ו/או כל עבירת נשק מסוג פשע ו/או כל עבירה על חוק המאבק בטרור ו/או כל עבירת התפרעות.",הענישה בתוך גדרי המתחמים
208,ME-21-12-31935-960,"6 חודשי מאסר, וזאת על תנאי שלא יעבור משך שלוש שנים מיום שחרורו ממאסרו כל עבירת אלימות  מסוג עוון ו/או עבירת נשק מסוג עוון.",הענישה בתוך גדרי המתחמים
209,ME-21-12-31935-960,"פיצוי למתלונן (על פי פרטים שיוגשו על ידי המאשימה למזכירות בית המשפט) בסך 45,000 ₪.",הענישה בתוך גדרי המתחמים
210,ME-21-12-31935-960,"הפיצוי ישולם ב- 10 תשלומים חודשיים, שווים ורצופים, החל מיום  1.11.24 ובכל 1 בחודש שלאחריו.",הענישה בתוך גדרי המתחמים
211,ME-21-12-31935-960,"לא יעמוד הנאשם באחד מן השיעורים במועדו, תעמוד יתרת הפיצוי לפירעון מידי ותישא תוספת פיגורים כחוק.",הענישה בתוך גדרי המתחמים
212,ME-21-12-31935-960,זכות ערעור תוך 45 יום לבית המשפט העליון.,הענישה בתוך גדרי המתחמים
213,ME-21-12-31935-960,"ניתן היום,  י""ב תמוז תשפ""ד, 18 יולי 2024, במעמד הצדדים.",הענישה בתוך גדרי המתחמים
