,verdict,text,part
0,ME-13-07-34594-537,עבד אלמונעם גרבאן ת.ז. 036660819,הנאשם
2,ME-13-07-34594-537,"חוק העונשין, תשל""ז-1977: סע'  29, 40ב, 40ג(א), 40 ו, 40ט, 144(א), 144(ב), 192, 275, 338, 338(5), 380, 40יא, 40יב, 452",הנאשם
3,ME-13-07-34594-537,"פקודת התעבורה [נוסח חדש]: סע'  62(3), 64ב(4)",הנאשם
4,ME-13-07-34594-537,"הנאשם, יליד 84', הודה בעובדות כתב אישום אשר תוקן במסגרת הסדר טיעון והורשע בעבירות דלקמן: עבירות בנשק (נשיאת נשק) - לפי סעיפים 144(ב) (רישא + סיפא) + 29 לחוק העונשין, התשל""ז-1977 (להלן: חוק העונשין); מעשה פזיזות או רשלנות - לפי סעיף 338 לחוק העונשין; היזק בזדון - לפי סעיף 452 לחוק העונשין; איומים - לפי סעיף 192 לחוק העונשין, והפרעה לשוטר בשעת מילוי תפקידו – לפי סעיף 275 לחוק העונשין.",גזר דין
5,ME-13-07-34594-537,עובדות כתב האישום המתוקן בתמצית.,גזר דין
6,ME-13-07-34594-537,"כתוצאה ממעשיו נגרמו למתלונן נפיחות סביב עינו השמאלית, אודם, הגבלה בתנועות כתף ימין, שפשוף קטן באמה והוא נזקק לחמישה ימי מחלה.",גזר דין
7,ME-13-07-34594-537,(להלן: האירוע המקדים).,גזר דין
8,ME-13-07-34594-537,"ביום 26/6/12 בשעה 23:15, בסמוך לבית המתלונן שבג'סר א-זרקא (להלן: הבית), נשאו והחזיקו הנאשם ושווקאת אקדח שחור טעון בקוטר  (להלן: האקדח), מחסנית נוספת, ואחד עשר כדורים, בלא רשות על פי דין.",גזר דין
9,ME-13-07-34594-537,"האקדח היה כלי שסוגל לירות כדור שבכוחו להמית אדם, והמחסנית והכדורים היו חלק, אביזר ותחמושת של כלי כזה.",גזר דין
10,ME-13-07-34594-537,"האקדח היה בידיו של הנאשם, והמחסנית הנוספת בידיו של שווקאת.",גזר דין
11,ME-13-07-34594-537,"השניים ירו עשרה כדורים לעבר בית המתלונן, בו שהו המתלונן, אחיו עאדל והקטינים ל.ג. ו-ח.ג., ירו כדור אחד בשער בית המתלונן אשר פער בו חור, ונמלטו מהמקום עם האקדח והמחסנית.",גזר דין
12,ME-13-07-34594-537,"הנאשם ושווקאת עשו כל זאת בדרך נמהרת ורשלנית, שיש בה כדי לסכן חיי אדם.",גזר דין
13,ME-13-07-34594-537,"בתאריך 24/1/13, בשעה 08:50, באזור החוף בג'סר א-זרקא, ביקשו השוטרים שלומי ואנונו ודותן טל, שהיו בתפקיד ובמדים (להלן שלומי ודותן בהתאמה, וביחד: השוטרים), מהנאשם להזדהות, על רקע חשדם בדבר מעורבותו בפלילים.",גזר דין
14,ME-13-07-34594-537,"לאחר שהשוטרים עמדו על דרישתם מהנאשם להזדהות, הציג הנאשם לבסוף את תעודת הזהות שלו, כך דחף את שלומי בכתפו השמאלית.",גזר דין
15,ME-13-07-34594-537,"לאחר שהוברר כי הנאשם דרוש לחקירה בגין מעורבות באירועים נשוא האישום הראשון, הודיעו לו השוטרים כדין כי הנו מעוכב לחקירה, אולם סרב להתלוות אליהם.",גזר דין
16,ME-13-07-34594-537,רק בהגיע תגבורת למקום נעצר הנאשם.,גזר דין
17,ME-13-07-34594-537,"בגזר דין מיום 19/11/13 נידון שווקאת לארבע שנות מאסר בפועל בגין העבירות שביצע בצוותא עם הנאשם, לשנת מאסר בגין עבירות התקיפה והאיומים, ובנוסף הופעל נגדו מאסר מותנה כמפורט בגזר דינו.",גזר דין
18,ME-13-07-34594-537,"בסך הכל נגזרו עליו 65 חודשי מאסר בפועל, בניכוי תקופת מעצרו, מאסר על תנאי ופיצוי למתלונן בסך 5,000 ₪.",גזר דין
19,ME-13-07-34594-537,הרשעות קודמות - לנאשם אין הרשעות קודמות בגין עבירות פליליות.,גזר דין
20,ME-13-07-34594-537,"מגליון רישום של עבירות תעבורה שהוגש עולה כי בין השנים 05'-13' עבר הנאשם עבירות נהיגה כשברמזור אור אדום, רכב לא תקין שלא נאסר בשימוש, אי מתן אות לפני תנועת הרכב, אי ציות לתמרור, נהיגה בלא זהירות, נהיגה ללא רשיון רכב, שפקע פחות משישה חודשים ונהיגה ברכב שניתן עליו איסור שימוש.",גזר דין
21,ME-13-07-34594-537,"המאשימה עתרה להטיל על הנאשם חמש שנות מאסר בפועל, מאסר על תנאי ופיצוי למתלונן, כפי שנפסקו בעניינו של שותפו שווקאת, וכן לפסול אותו מלהחזיק רשיון נהיגה בגין הרשעתו בעבירה של נהיגה תחת השפעת סמים מסוכנים.",גזר דין
22,ME-13-07-34594-537,"בעומדה על החומרה שיש לייחס לביצוע עבירות בנשק המסכנות חיי אדם, הדגישה כי הנאשם ושותפו עשו שימוש בנשק בלב אזור מגורים צפוף, ירו מספר יריות לעבר בית המתלונן, שהינו מבצרו, כאשר לפחות כדור אחד פגע בקיר הבית.",גזר דין
23,ME-13-07-34594-537,מעשה זה של הנאשם ושווקאת נועד להלך אימים על המתלונן על רקע סכסוך קודם בין שווקאת למתלונן.,גזר דין
24,ME-13-07-34594-537,"ירי לעבר בית מגורים הוא מסוכן ביותר, ויש לייחס למעשה זה חומרה יתרה.",גזר דין
25,ME-13-07-34594-537,"ב""כ המאשימה ביקשה להדגיש כי הנאשם הוא אשר נשא את הנשק בפועל, אם כי הירי היה משותף לשניהם, וכתב האישום המתוקן אינו קובע מי ביצעו בפועל.",גזר דין
26,ME-13-07-34594-537,"באת כח המאשימה ביקשה לקבוע כי מתחם הענישה הכולל בגין העבירות שביצע הנאשם נע בטווח של בין ארבע לשבע שנות מאסר בפועל, כפי שנטען בענין שווקאת, בציינה כי  בית המשפט קבע שהמתחם הראוי הוא בין שלוש לשש שנות מאסר.",גזר דין
27,ME-13-07-34594-537,"ב""כ המאשימה חזרה על העונשים שנגזרו על שווקאת, ועתרה כאמור להטיל על הנאשם עונש זהה לזה שהוטל על שווקאת, לפני ההפעלה של המאסר על תנאי, דהיינו חמש שנות מאסר בפועל.",גזר דין
28,ME-13-07-34594-537,"אמנם הנאשם לא נטל חלק באירוע האלימות המקדים בו הותקף המתלונן על ידי שווקאת, אך יש לזכור כי הוא הורשע בעבירות נוספות של איומים, הפרעה לשוטר בעת מילוי תפקידו ונהיגה תחת השפעת סמים.",גזר דין
29,ME-13-07-34594-537,"לטענתה, העונש המבוקש מגלם התחשבות לקולא בכך שהנאשם, להבדיל משותפו, הודה בעובדות כתב אישום המתוקן בטרם הוחל בשמיעת הראיות וחסך מזמנו של בית המשפט.",גזר דין
30,ME-13-07-34594-537,בנסיבות העניין עתרה המאשימה להשית על הנאשם ענישה מחמירה כמפורט לעיל.,גזר דין
31,ME-13-07-34594-537,"הסניגור ביקש שלא למצות את הדין עם הנאשם, ולהטיל עליו עונש ברף הנמוך של  מתחם ענישה הראוי במקרה הנדון, הנע לדידו בטווח של בין שישה חודשי עבודות שירות לשלוש שנות מאסר בפועל.",גזר דין
32,ME-13-07-34594-537,"מבלי להקל ראש בחומרת מעשיו של הנאשם ביקש הסניגור להתחשב לקולא כי איש לא נפגע ממעשה הירי, לא נורו קליעים רבים, וכי לכל היותר נגרם נזק פעוט לרכוש.",גזר דין
33,ME-13-07-34594-537,"לשיטתו, עסקינן באירוע בו נשא הנאשם נשק ללא מטרה לפגוע באיש, והוא אינו מן החמורים בעבירות נשק.",גזר דין
34,ME-13-07-34594-537,"הסניגור ציין כי הנאשם והמתלונן הינם בני דודים, עניין המחזק את העובדה כי לא היתה לנאשם כל כוונה לפגוע במתלונן או להלך עליו אימים.",גזר דין
35,ME-13-07-34594-537,"עוד נטען כי להבדיל משווקאת, לא היה הנאשם מעורב באירוע האלימות המקדים, במהלכו תקף שווקאת את המתלונן, התגרה שהובילה לדבריו להגשת כתב האישום דידן.",גזר דין
36,ME-13-07-34594-537,"כן ביקש הסניגור להתחשב לקולא בנסיבותיו האישיות של הנאשם בן ה-29, צעיר נורמטיבי ללא עבר פלילי, פרט לעבירות התעבורה הנ""ל, העובד בעבודה קבועה ומשדר יציבות ורצינות.",גזר דין
37,ME-13-07-34594-537,"הוא התארס לאחרונה ועתיד להינשא בשנה הבאה, כל חייו לפניו והוא מעוניין לצאת לדרך חדשה, הסולדת מדרך עבריינות, ולהשתקם.",גזר דין
38,ME-13-07-34594-537,"לדבריו, הנאשם מביע חרטה כנה על מעשיו ומוכן להתייצב לכל מסגרת טיפולית אשר תוצע לו.",גזר דין
39,ME-13-07-34594-537,"בנוסף, הנאשם נותח לאחרונה ברגלו, סובל מכאבים עזים וזקוק להשגחה מעת לעת.",גזר דין
40,ME-13-07-34594-537,"(לתמיכה באמור הגיש טופס הזמנה לאשפוז במחלקה האורטופדית בביה""ח הלל יפה בחדרה, לצורך ניתוח שנקבע ליום 11/12/13).",גזר דין
41,ME-13-07-34594-537,"להבדיל משווקאת, הנאשם דידן בחר לחסוך מזמנו של בית המשפט ולא לנהל הליך של שמיעת הוכחות.",גזר דין
42,ME-13-07-34594-537,"הוא נכח בכל הדיונים, והתייצב בכל אשר נדרש, דבר המלמד על לקיחת אחריות והבעת החרטה.",גזר דין
43,ME-13-07-34594-537,"הסניגור הדגיש כי על שווקאת הוטל עונש של 65 חודשי מאסר, לאחר צירוף תיקים שונים והפעלת מאסר על תנאי, ובהתחשב בכך שהכביד על בית המשפט, אשר נדרש לשמיעת כל הראיות.",גזר דין
44,ME-13-07-34594-537,"כב' הש' הורוביץ גזרה עליו בגין אירוע הירי ארבע שנות מאסר בפועל, בהתחשב בהתנהלותו הכוללת בתיק.",גזר דין
45,ME-13-07-34594-537,"לעניין האישום השני המיוחס לנאשם, נטען כי האירוע התרחש עקב כשל במערכת המשטרתית, אשר לא עודכנה כי הנאשם הינו דרוש לחקירה.",גזר דין
46,ME-13-07-34594-537,"עובר למעצרו בתיק זה נחקר הנאשם מספר פעמים בגין עבירות סמים, ואיש לא הודיע לו כי הוא דרוש לחקירה בתיק הנדון.",גזר דין
47,ME-13-07-34594-537,"לדברי הסנגור: ""שהשוטרים כנראה הגיעו עם בטן מלאה למקום מתוך הנחה שמדובר בדרוש לחקירה שמתחמק ובורח, ומיד פנו אליו בנימה מזלזלת ומאיימת, דבר שהוביל את מרשי לאי הבנה שקרתה.",גזר דין
48,ME-13-07-34594-537,אשר לעבירת התעבורה בתיק המצורף טען הסניגור כי עסיקנן בעבירה של פסילה בלבד.,גזר דין
49,ME-13-07-34594-537,"נוכח כל האמור לעיל, ביקש הסניגור ליתן משקל משמעותי לשיקול השיקום בעניינו של הנאשם, ולהטיל עליו עונש קל ככל שניתן, הנמוך באופן משמעותי מזה שהוטל על שותפו.",גזר דין
50,ME-13-07-34594-537,"דברי הנאשם- ""לשאלת בית המשפט האם יש לי משהו לומר - מה שתחליטי.",גזר דין
51,ME-13-07-34594-537,"העיקרון המנחה בגזירת עונשו של נאשם הוא קיומו של יחס הולם בין חומרת העבירה בנסיבותיה ומידת אשמו של הנאשם, ובין סוג העונש המוטל עליו ומידתו.",	דיון
52,ME-13-07-34594-537,(סעיף 40ב לחוק העונשין).,	דיון
53,ME-13-07-34594-537,"השיקולים לבחינת מתחם העונש ההולם למעשה העבירה הם הערך החברתי שנפגע מביצוע העבירה ומידת הפגיעה בו, מדיניות הענישה הנהוגה, ונסיבות הקשורות בביצוע העבירה כמפורט בסעיף 40ט לחוק העונשין (סעיף 40ג(א) לחוק העונשין).",	דיון
54,ME-13-07-34594-537,"על פי סעיף 40יב לחוק העונשין, בית המשפט רשאי לשקול נסיבות נוספות הקשורות בביצוע העבירה לשם קביעת העונש ההולם.",	דיון
55,ME-13-07-34594-537,"(כן ראו 156/80 כוכבי בנימין נ' מ""י, פ""ד לה(4) 744, מפי כב' הש' אלון).",	דיון
56,ME-13-07-34594-537,א.,	דיון
57,ME-13-07-34594-537,"אין צורך להכביר מילים אודות חומרת מעשיו של הנאשם, אשר נשא והוביל נשק, בלא רשות על פי דין, בצוותא עם אחר, עשה מעשה לגבי כלי ירייה שבהחזקתו בדרך נמהרת ורשלנית שהיה בה כדי לסכן חיי אדם או לגרום לו חבלה, ופגע במזיד בנכס שלא כדין.",	דיון
58,ME-13-07-34594-537,"הנאשם חבר לשווקאת, לו היה סכסוך קודם עם המתלונן, והשניים הגיעו בשעת לילה מאוחרת לחצר ביתו של האחרון, מצוידים באקדח טעון, מחסנית וכדורים נוספים כדי לבצע ירי, בכוונה להפחידו או להקניטו.",	דיון
59,ME-13-07-34594-537,"השניים ירו אחד עשר כדורים, עשרה לעבר ביתו של המתלונן וכדור נוסף אל שער הבית.",	דיון
60,ME-13-07-34594-537,"כל זאת שעה שבבית נכחו המתלונן, אחיו ושני קטינים.",	דיון
61,ME-13-07-34594-537,"כל הכדורים נורו לעבר הבית ואחד מהם אף פער חור בשער הבית, ורק בנס לא נגרמו אבידות בנפש.",	דיון
62,ME-13-07-34594-537,לאחר שהשלימו את משימתם הנלוזה והבריונית נמלטו הנאשם ושווקאת מן המקום.,	דיון
63,ME-13-07-34594-537,"אין מדובר באירוע ספונטני אליו נקלע הנאשם בעל כורחו, כי אם במעשה אשר תוכנן מראש, ולשם ביצועו הצטיידו כאמור הנאשם ושווקאת בנשק קטלני ובתחמושת ועשו בהם שימוש.",	דיון
64,ME-13-07-34594-537,"האדישות, הזלזול וחוסר האכפתיות שגילה הנאשם כלפי התוצאות ההרסניות העשויות להיגרם ממעשהו מלמדים על התנהגות בריונית ומשולחת רסן, ועל המסוכנות הרבה הנשקפת ממנו.",	דיון
65,ME-13-07-34594-537,"רבות נכתב אודות פוטנציאל הסיכון הגבוה הגלום בעבירות בנשק, ועל הצורך בהחמרת הענישה בעבירות של החזקה, נשיאה ושימוש בנשק חם מסוגים שונים.",	דיון
66,ME-13-07-34594-537,"חומרה יתירה יש בכך שהירי בוצע בשעת לילה לעבר בית המתלונן, המצוי בלב כפר צפוף.",	דיון
67,ME-13-07-34594-537,"הנאשם ושווקאת עשו מעשים שכרוכה בהם כאמור סכנה ממשית לחיי אדם, לא רק למעורב בסכסוך - אשר גם לגביו לא היתה כל הצדקה לנקוט במעשה חמור זה - אלא לכל מי שנמצא אותה עת בסביבה, אחיו, קטינים נוספים, וכן שכנים ועוברי דרך בסמיכות למקום, אשר היו עלולים להפגע מהירי.",	דיון
68,ME-13-07-34594-537,"בית המשפט העליון חזר וציין את זמינותו של הנשק החם, הקלות הבלתי נסבלת בה נעשה בו שימוש, אפילו בעקבות סכסוכים קלי ערך (""סכסוכי זוטא""), ואת חובתו של בית המשפט לתרום חלקו להרתעה ומניעה של תופעה נלוזה זו.",	דיון
69,ME-13-07-34594-537,"על בתי המשפט לשרש תופעות אלימות אלה מן השורש, ולהטיל על מבצעיהן עונשים חמורים, אשר יהלמו את חומרת המעשים, על פוטנציאל הסיכון הנגרם מהם.",	דיון
70,ME-13-07-34594-537,"ניסיונו של הנאשם להמעיט מחומרת האירוע, אינו מתקבל על הדעת בנסיבות העניין.",	דיון
71,ME-13-07-34594-537,"רק למזלם הטוב של המעורבים לא נפגע איש, על אף שהנאשמים ירו 11 כדורים לעבר הבית  בזה אחר זה, ואין צריך לאמר כי בכל אחד מהכדורים שנורו היה טמון סיכון ממשי וחמור לגוף ולנפש.",	דיון
72,ME-13-07-34594-537,"הערכים החברתיים שנפגעו מביצוע עבירות אלו הינם שלומם הפיזי והנפשי של המתלונן ובני משפחתו, ביטחונם, בריאותם, שלמות גופם וקניינם, וכן של הדיירים המתגוררים בסמיכות לביתו של המתלונן ועוברי הדרך.",	דיון
73,ME-13-07-34594-537,לא בכדי העניק המחוקק לערכים אלה מעמד מיוחד בחוק יסוד כבוד האדם וחירותו.,	דיון
75,ME-13-07-34594-537,"אשר לעבירות שבצע הנאשם על פי פרט האישום השני, הוא איים על השוטרים בפגיעה שלא כדין בגופם ובחירותם בכוונה להפחידם ולהקניטם, ועשה מעשה בכוונה להפריע לשוטרים הממלאים תפקידם כחוק ולהכשילם בכך.",	דיון
76,ME-13-07-34594-537,"תחילה סירב לפנייתם של שוטרים במדים להזדהות, הגדיל עשות כאשר התקרב לשלומי באופן מאיים כשהוא מנופף בידיו, ואף איים עליו מילולית באמרו ""אם אני אתחיל איתך לא תצא היום מהכפר"", במטרה להפחיד את השוטרים, להקניטם ולמנוע את זיהויו, ולא בכדי.",	דיון
77,ME-13-07-34594-537,"רק משעמדו על דרישתם, הזדהה הנאשם, אך דחף את שלומי בכתפו.",	דיון
78,ME-13-07-34594-537,"גם לאחר שעוכב לחקירה סירב להתלוות אל השוטרים, ורק בהגיע תגבורת למקום נעצר.",	דיון
79,ME-13-07-34594-537,"טענתו של הסניגור כי הנאשם לא ידע שהוא דרוש לחקירה אינה יכולה לשמש הצדק להתנגדותו לציית להוראותיהם של השוטרים, ולהתנהגותו התוקפנית והמאיימת כלפיהם.",	דיון
80,ME-13-07-34594-537,בהתנהגותו הפגין זלזול בוטה בגורמי אכיפת החוק והעיד על עצמו כי אין עליו מורא מפני החוק ואנשיו.,	דיון
81,ME-13-07-34594-537,"הערכים שנפגעו ממעשיו אלה של הנאשם הם שלטון החוק וציות למרותם אנשי אכיפת החוק, שהינו הכרחי לשמירת הסדר הציבורי.",	דיון
83,ME-13-07-34594-537,"לעבירות החמורות בגינן הורשע הנאשם בתיק זה, נוספה גם נהיגה תחת השפעת סם מסוכן, עבירה אשר בוצעה על ידו ביום 17/1/13, כשבוע עובר לביצוע העבירות כנגד השוטרים בתיק זה (פרט האישום השני).",	דיון
84,ME-13-07-34594-537,"על החומרה שיש לייחס לנהיגה תחת השפעת סמים והסיכון הכרוך בכך לכלל הציבור ולעוברי הדרך, ועל חובתם של בתי המשפט להרים תרומתם למלחמה בתופעה זו, עמד בית המשפט העליון בשורה ארוכה של פסקי דין.",	דיון
85,ME-13-07-34594-537,"הערכים שנפגעו ממעשהו זה של הנאשם הם שלום הציבור ובטחונו האישי, והזכות לנוע בדרכים בבטחה, ללא סיכון מאנשים דוגמת הנאשם, המחבלים בכשירות עצמם לקיים את חוקי התנועה.",	דיון
86,ME-13-07-34594-537,בעניינו של שווקאת קבע בית המשפט כי מתחם העונש ההולם בגין אירוע הירי נע בין שלוש לשש שנות מאסר בפועל.,	דיון
87,ME-13-07-34594-537,"יצויין כי עובדות האירוע שנקבעו בהכרעת הדין של שווקאת אינן זהות לעובדות בהן הודה הנאשם בכתב האישום המתוקן, כפי שפורט בטענות המאשימה.",	דיון
88,ME-13-07-34594-537,"העונש בן ארבע שנים שנגזר על שווקאת בגין אירוע הירי הושת על יסוד הקביעות עובדתיות בעניינו בלבד, לפיהן הנאשם דידן הוא אשר נשא את האקדח הטעון וכן את התחמושת והמחסנית, והוא אשר ביצע בפועל את הירי, ואילו שווקאת היה שותפו למעשים מכוח נוכחותו במקום.",	דיון
89,ME-13-07-34594-537,"כפי שיפורט להלן, אין קביעות אלה חלות על הנאשם דכאן.",	דיון
90,ME-13-07-34594-537,"העונש הקבוע בצידה של עבירה בנשק (נשיאת נשק) הינו 10 שנות מאסר בפועל (סעיף 144(ב) רישא לחוק העונשין), ו- 3 שנים בגין נשיאת אביזר או תחמושת (סעיף 144(ב) סיפא); העונש הקבוע הן בצידה של עבירת פזיזות ורשלנות והן בצידה של עבירת היזק בזדון הינו 3 שנות מאסר.",	דיון
91,ME-13-07-34594-537,"אשר לעבירות שבאישום השני, העונש הקבוע בצידה של עבירת האיומים הינו 3 שנות מאסר, ובצידה של עבירת הפרעה לשוטר בשעת מילוי תפקידו הינו עד 3 שנים ולא פחות משבועיים ימים.",	דיון
92,ME-13-07-34594-537,העונש הקבוע בצידה של נהיגה תחת השפעת סם מסוכן הינו שנתיים מאסר בפועל.,	דיון
93,ME-13-07-34594-537,"בנסיבות העניין, בהתחשב בחומרתן הרבה של העבירות שביצע הנאשם הן בצוותא עם שווקאת והן כמפורט באישום השני ובתיק המצורף, ריבוי העבירות בגינן הורשע, הערכים החברתיים שנפגעו ופוטנציאל הסיכון הרב הטמון בביצוע העבירות, וכן מידת הענישה הראויה והנסיבות הקשורות בביצוע העבירות כמפורט לעיל, דעתי היא כי מתחם העונש ההולם בגין המעשים המפורטים באישום הראשון נע בין שלוש לשבע שנות מאסר בפועל.",	דיון
94,ME-13-07-34594-537,"מתחם העונש ההולם בעבירות המפורטות בפרט האישום השני, על נסיבותיו, דהיינו איומים על שוטר והפרעה לשוטר בעת מילוי תפקידו תוך דחיפה של השוטר שלומי בכתפו, נע בין מאסר על תנאי עד 18 חודשי מאסר.",	דיון
95,ME-13-07-34594-537,"מתחם העונש בעבירה של נהיגה תחת השפעת סם מסוכן הינו רחב ונע בין פסילה למשך שנתיים עד ארבע שנים, וכן מאסר על תנאי עד מאסר בפועל שירוצה בעבודות שירות.",	דיון
96,ME-13-07-34594-537,"לקולא אני רואה לזקוף לזכות הנאשם את הודייתו בעובדות כתב האישום המתוקן, אשר חסכה מהעדים חובה להתייצב ולהעיד בבית המשפט, וכן את החרטה והאחריות שקיבל על למעשיו.",	דיון
97,ME-13-07-34594-537,כן יילקחו בחשבון לקולא נסיבותיו האישיות של הנאשם כפי שפורטו על ידי סנגורו.,	דיון
98,ME-13-07-34594-537,"בקליפת האגוז ייאמר כי מדובר בצעיר בן כ-29 אשר התארס לאחרונה, עובד בעבודה קבועה, ולדברי סניגורו עבר לאחרונה ניתוח אורטופדי ברגלו.",	דיון
99,ME-13-07-34594-537,"עוד אני רואה להתחשב לקולא בעברו הפלילי הנקי של הנאשם, ובכך שעברו התעבורתי אינו מכביד.",	דיון
100,ME-13-07-34594-537,"יחד עם זאת, מדובר בצעיר אשר ביצע עבירות רבות וחמורות, והתנהלותו בתיק שבפני אינה עולה בקנה אחד, בלשון המעטה, עם נסיונו לתאר עצמו כאדם נורמטיבי הנעדר דפוסי התנהגות עבריינית.",	דיון
101,ME-13-07-34594-537,"משנשא והוביל על גופו אקדח טעון בלא רשות, לא היסס לירות בשעת לילה בצוותא עם שווקאת כדורים רבים לעבר ביתו של בן דודו, על אף שכלל לא היה צד לסכסוך המקדים, והפגין זלזול בוטה כלפי הערך של חיי אדם, מלמד הדבר על מסוכנותו לציבור.",	דיון
102,ME-13-07-34594-537,"כך גם תגובתו לדרישתם של השוטרים להזדהות בפניהם, איומיו כלפי שלומי, דחיפתו וסירובו להתלוות אל השוטרים לתחנת המשטרה, המלמדים כאמור על זלזול והעדר מורא מהגורמים המופקדים על שמירת החוק.",	דיון
103,ME-13-07-34594-537,"כל זאת כאשר שבוע קודם לכן נתפס הנאשם כשהוא נוהג תחת השפעת סמים מסוכנים, תוך הפגנת זלזול בוטה בערך של חיי אדם.",	דיון
104,ME-13-07-34594-537,"נוכח האמור לעיל, חוששתני כי לא אוכל להיעתר לבקשתו של הנאשם להטיל עליו עונש קל ככל שניתן, לא כל שכן עונש שאינו כרוך במאסר למשך תקופה משמעותית.",	דיון
105,ME-13-07-34594-537,"בנסיבות החומרות של המקרה הנדון, התוצאה המתבקשת מהעדפת נסיבותיו האישיות של הנאשם ואינטרס השיקום על פני האינטרס הציבורי, היא מתן לגיטימציה לאנשים נורמטיביים או בעלי עבר פלילי בלתי מכביד לפעול לפתרון סכסוכים בדרך של אלימות ולפגיעה בסמכותם של השוטרים.",	דיון
106,ME-13-07-34594-537,"בענישה המקלה כמבוקש על ידי הנאשם יהיה משום התעלמות מחומרת מעשיו, והסיכון הרב שיצר בצוותא עם שותפו לשלומם של המתלונן והציבור בכללותו.",	דיון
107,ME-13-07-34594-537,"הקלת ראש בעבירות אלה עלולה לגרום להסלמתה של האלימות הגואה במחוזותינו, לרמה אשר תפגע אנושות בסדר הציבורי.",	דיון
108,ME-13-07-34594-537,"בנסיבות העניין, סבורתני כי הרחקתו של הנאשם מן הציבור והחמרה בעונשו, נדרשת כדי להגן על שלום הציבור, וכי יש סיכוי של ממש כי הטלת עונש מאסר בפועל משמעותי בגין מעשיו תביא להרתעתו (ראו סעיף 40 ו לחוק העונשין).",	דיון
109,ME-13-07-34594-537,"כאמור לעיל, המאשימה עתרה להטיל על הנאשם עונש הזהה לזה שהוטל על שווקאת, ואילו הסניגור עתר להטיל עונש קל יותר.",	דיון
110,ME-13-07-34594-537,ייאמר כבר עתה כי עונשו של שווקאת מהווה נקודת עיגון לגבי העונש שיוטל על הנאשם.,	דיון
111,ME-13-07-34594-537,"שותפו של הנאשם, אשר כפר בביצוע העבירות דידן והורשע לאחר שמיעת ראיות, נידון לארבע שנות מאסר בפועל בגין אירוע הירי, שנת מאסר בגין תקיפת המתלונן, וכן הופעל מאסר בפועל נגדו מאסר מותנה, ובסה""כ נידון ל- 65 חודשי מאסר בפועל.",	דיון
112,ME-13-07-34594-537,"על פי כתב האישום המתוקן במסגרת הסדר הטיעון, אשר בו הודה הנאשם, אין קביעה לגבי האדם שירה לעבר בית המתלונן, בשונה מעניינו של שווקאת.",	דיון
113,ME-13-07-34594-537,"הנאשם הודה בכך שהוביל ונשא שלא כדין את הנשק ששימש לביצוע הירי, טעון ומוכן לשימוש בשעת הצורך וכי שווקאת נשא את המחסנית וכדורים נוספים, אך מעבר לאמירה זו אין עובדות מוסכמות נוספות.",	דיון
114,ME-13-07-34594-537,"מכל מקום, בין אם הנאשם הוא אשר ירה בפועל לעבר ביתו של המתלונן ובין אם לאו, הוא נושא במלוא האחריות למעשה הירי, בהיותו מבצע בצוותא לכל דבר וענין.",	דיון
115,ME-13-07-34594-537,"זאת, על אף שלא היה צד לסכסוך המקדים בין המתלונן לבין שווקאת.",	דיון
116,ME-13-07-34594-537,"בנתונים אלה אין מעשיו של הנאשם נופלים בדרגתם מחומרת מעשהו של שווקאת, והוא אינו יכול להיבנות מכך.",	דיון
117,ME-13-07-34594-537,"אכן, עונשו של שווקאת מגלם גם את הרשעתו בשתי עבירות נוספות של תקיפה הגורמת חבלה ממשית ואיומים, וכן 5 חודשי מאסר נוספים בגין הפעלה של מאסר מותנה.",	דיון
118,ME-13-07-34594-537,"אך גם הנאשם הורשע בעבירות נוספות שבוצעו נגד השוטרים, ובנהיגה תחת השפעת סם מסוכן.",	דיון
119,ME-13-07-34594-537,"יחד עם זאת, לגבי הפיצוי המגיע למתלונן, משהתבסס גזר הדין בעניינו של שווקאת על ההנחה כי הוא לא ירה בעצמו, אני רואה לקבוע פיצוי גבוה מזה בעניינו של הנאשם דידן.",	דיון
120,ME-13-07-34594-537,"נוכח כל המקובץ לעיל, לאחר ששקלתי את כל השיקולים לחומרא ולקולא, אני רואה לגזור על הנאשם עונשים כדלקמן:",	דיון
121,ME-13-07-34594-537,"48 חודשי מאסר בפועל, בניכוי תקופת מעצרו.",	דיון
122,ME-13-07-34594-537,"מאסר על תנאי למשך 15 חודשים שהנאשם לא ישא בו זולת אם יעבור במשך 3 שנים מיום שחרורו עבירה בה הורשע, או עבירת אלימות או רכוש מסוג פשע, ויורשע בה בתוך תקופת התנאי או לאחריה.",	דיון
123,ME-13-07-34594-537,אני פוסלת את הנאשם מלהחזיק רשיון נהיגה למשך 18 חודשים מיום שחרורו.,	דיון
124,ME-13-07-34594-537,"למען הסר ספק הנאשם יהיה פסול מלנהוג גם בתקופה בה הוא שוהה בבית הסוהר, דהיינו בחופשותיו מהכלא.",	דיון
125,ME-13-07-34594-537,הנאשם ידאג להפקדת רשיונו בתוך 30 ימים מהיום.,	דיון
126,ME-13-07-34594-537,"פסילה על תנאי למשך 6 חודשים לתקופה של שנתיים מיום שחרורו, שלא יעבור עבירת נהיגה תחת השפעת סם מסוכן או סיכון חיי אדם בנתיב תחבורה.",	דיון
127,ME-13-07-34594-537,"בנסיבות העניין נוכח תקופת המאסר שנגזרה על הנאשם, איני רואה לגזור עליו קנס.",	דיון
128,ME-13-07-34594-537,"אני מורה לנאשם לפצות את המתלונן בסך של 10,000 ₪, אשר ישולם ב- 20 תשלומים חודשיים שווים ורצופים החל מיום 1/4/14 ובכל אחד לחודש שלאחריו.",	דיון
129,ME-13-07-34594-537,"אם לא ישולם סכום כלשהו במועדו, יעמוד הסכום כולו לפרעון מידי, ויתרתו תשא הפרשי הצמדה וריבית מהיום ועד ליום התשלום המלא בפועל.",	דיון
130,ME-13-07-34594-537,"הפיצוי יופקד בקופת בית המשפט, ונאסר על הנאשם לפנות למתלונן או מי מטעמו לגביו.",	דיון
131,ME-13-07-34594-537,"למותר לציין כי אין בפיצויים שהושתו כדי לשקף את מלוא נזקיו של המתלונן, והוא נועד כפיצוי ראשוני בלבד.",	דיון
132,ME-13-07-34594-537,זכות ערעור לבית המשפט העליון תוך 45 יום מהיום.,	דיון
133,ME-13-07-34594-537,"54678313ניתן היום, כ""ה אדר תשע""ד, 25 פברואר 2014.",	דיון
