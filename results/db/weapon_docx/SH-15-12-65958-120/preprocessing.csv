,verdict,text,part
0,SH-15-12-65958-120,נור חאג יחיא,נגד
1,SH-15-12-65958-120,"חוק העונשין, תשל""ז-1977: סע'  144 (א)",הנאשם בעצמו
2,SH-15-12-65958-120,"הנאשם, יליד 1984, הורשע על יסוד הודאתו, בעובדות כתב האישום מתוקן, בשלוש עבירות של החזקת נשק ותחמושת לפי סעיף 144 (א) רישא וסיפא לחוק העונשין התשל""ז-1977.",גזר דין
3,SH-15-12-65958-120,"לפי עובדות כתב האישום, ביום 24.12.15, החזיק הנאשם בביתו בטייבה אקדח זיג זאוור טעון במחסנית ו-8 כדורי אקדח בקוטר 9 מ""מ.",גזר דין
4,SH-15-12-65958-120,"עוד החזיק במקום מסתור מעל ארון במטבח ביתו, נשק מאולתר מסוג קרלו טעון במחסנית ובה 15 כדורי 9 מ""מ.",גזר דין
5,SH-15-12-65958-120,"באותו מועד, החזיק הנאשם אקדח נוסף ושתי מחסניות האחת ריקה ואחת מלאה ב-6 כדורי אקדח בקוטר 7.65 בתוך קופסה בספרייה בביתו.",גזר דין
6,SH-15-12-65958-120,"בהתאם להסכמת הצדדים, התקבל תסקיר בעניינו של הנאשם ממנו עולה כי הינו בן למשפחה נורמטיבית ומכובדת, כבן 32 נשוי ואב לשני ילדים.",תסקיר שירות מבחן
7,SH-15-12-65958-120,"הנאשם בעל חברת ניקיון, למד לימודים אקדמאיים.",תסקיר שירות מבחן
8,SH-15-12-65958-120,"באשר לרקע לביצוע המעשים, טען שמצא את כלי הנשק ושלל החזקתם להגנה על משפחתו.",תסקיר שירות מבחן
9,SH-15-12-65958-120,"לצד זאת הוסיף, שבאותה עת אביו שהתמודד על ראשות עיריית טייבה נקלע לאירוע ירי לעבר רכבו, מצב שעורר חשש רב במשפחתו ודאגה עמוקה לאב.",תסקיר שירות מבחן
10,SH-15-12-65958-120,"שירות המבחן התרשם מקשרים אמיצים בין הנאשם לאביו, שהובילו להזדהות טוטלית עם שאיפות האב ומצוקותיו.",תסקיר שירות מבחן
11,SH-15-12-65958-120,עוד סבורים שהנאשם נטל על עצמו את תפקיד שמירת האב ואבטחתו וכי בתקופת ביצוע העבירות היה שרוי בלחצים בשל האיומים כלפי אביו ושאיפתו לניצחונו בבחירות.,תסקיר שירות מבחן
12,SH-15-12-65958-120,"הנאשם הביע חרטה וצער על מעורבותו במעשים, שוהה תקופה ארוכה בתנאים מגבילים ונראה כי ההליך המשפטי גרם לו לטלטלה עמוקה בחייו.",תסקיר שירות מבחן
13,SH-15-12-65958-120,"שירות המבחן התרשם עוד, שאין מדובר בנאשם בעל דפוסים עבריינים ונשקף ממנו סיכון נמוך להישנות התנהגות דומה.",תסקיר שירות מבחן
14,SH-15-12-65958-120,"לצד זאת, התקשה הנאשם להעמיק בנסיבות וברקע למעשיו וצמצם שיתוף הפעולה הטיפולי עם שירות המבחן.",תסקיר שירות מבחן
15,SH-15-12-65958-120,"באשר לעונש, סבורה קצינת המבחן, שהנאשם אינו בשל להליך טיפולי משמעותי והמליצה על ענישה מתונה לצד צו של""צ.",תסקיר שירות מבחן
16,SH-15-12-65958-120,"ב""כ המאשימה, עו""ד ערד, עמדה על החומרה הגלומה במעשי הנאשם והחובה להחמיר בעונש מחזיקי נשק שלא כדין.",טיעוני הצדדים
17,SH-15-12-65958-120,"לשיטתה, הפגיעה בערך המוגן חמורה נוכח ריבוי כלי הנשק.",טיעוני הצדדים
18,SH-15-12-65958-120,עוד סבורה שהרקע לביצוע העבירות שבא לידי ביטוי בהגשת תלונות מצד הנאשם ומשפחתו על הצתות רכבם וירי אינו מצדיק המעשים.,טיעוני הצדדים
19,SH-15-12-65958-120,"המאשימה עתרה למתחם ענישה שנע בין 3-5 שנים, מבקשת למקם עונשו בתחתית המתחם בשל נסיבותיו, לצד מאסר על תנאי וקנס.",טיעוני הצדדים
20,SH-15-12-65958-120,"מנגד, עתר ב""כ הנאשם, עו""ד מנדלמן, להקל עם הנאשם.",טיעוני הצדדים
21,SH-15-12-65958-120,"ב""כ הנאשם הפנה לנסיבותיו החיוביות, כשהאירוע נשוא כתב אישום חריג מאד בנוף חייו.",טיעוני הצדדים
22,SH-15-12-65958-120,"ב""כ הנאשם עמד על המצוקה וחוסר האונים בהם היה שרוי הנאשם, עת אחרים פעלו באלימות כנגד משפחתו ותלונותיהם לא טופלו ע""י המשטרה (הוצגה רשימת תלונות שהוגשו ע""י משפחת הנאשם בשנים 2012-2015, סומן נ/1).",טיעוני הצדדים
23,SH-15-12-65958-120,"באשר למעשי הנאשם סבור, שנעשו על רקע הגנה עצמית ומכורח הנסיבות ועתר להסתפק בענישה שאינה כוללת מאסר ממש או לסטייה ממתחם הענישה לצרכי שיקום.",טיעוני הצדדים
24,SH-15-12-65958-120,עוד שמעתי את אבי הנאשם ורעייתו.,טיעוני הצדדים
25,SH-15-12-65958-120,"האב, המשמש שנים רבות כמנהל בית ספר תיכון בעיר טירה, סיפר, כי בסמיכות למועד מציאת הנשק חש סיכון רב לחייו ולחיי משפחתו וכי המשטרה לא טיפלה בתלונותיהם.",טיעוני הצדדים
26,SH-15-12-65958-120,עוד הסתייג מהחזקת הנשק אך הסביר על תפקידו המרכזי של הנאשם במשפחה המורחבת והקשר החם ביניהם.,טיעוני הצדדים
27,SH-15-12-65958-120,"אשת הנאשם, מחנכת בבית ספר בלוד, סיפרה שהנאשם הינו אדם נורמטיבי ומסור מאד למשפחה.",טיעוני הצדדים
28,SH-15-12-65958-120,עוד הסבירה שבאותה תקופה הייתה נתונה בחשש ופחד מפני פגיעה בה וילדיה.,טיעוני הצדדים
29,SH-15-12-65958-120,"הנאשם עצמו, בדברים כנים ומרגשים, הביע חרטה עמוקה על מעשיו, הסביר שעובד כמנהל עסק גדול וחש אחראי לכל משפחתו.",טיעוני הצדדים
30,SH-15-12-65958-120,הנאשם סיפר כי הליך המשפטי והתנאים המגבילים היוו עבורו טלטלה קשה וביקש להתחשב בו.,טיעוני הצדדים
31,SH-15-12-65958-120,"בענייננו, החזיק הנאשם בשלושה כלי נשק - שני אקדחים ותת מקלע מאולתר מסוג ""קרלו"", לצד תחמושת מתאימה.",דיון והכרעה 
32,SH-15-12-65958-120,"התנהלות זו, הבאה לידי ביטוי בהסתרת כלי הנשק, החזקת כלי נשק טעונים ומוכנים להפעלה במקומות שונים בביתו ותחמושת תואמת, מעצימה את פגיעתו בערכים המוגנים.",דיון והכרעה 
33,SH-15-12-65958-120,עוצמת הפגיעה באה לידי ביטוי במספר היבטים: הראשון בהם- ריבוי כלי הנשק.,דיון והכרעה 
34,SH-15-12-65958-120,"כאמור, עסקינן בשלושה כלי נשק שונים; השני -המדובר בכלי נשק התקפיים ופוגעניים, לרבות תת מקלע; השלישי, החזקת כלי נשק טעונים ותחמושת נגישה המעידים על כוונה ברורה לעשות בהם שימוש, והאחרון- תכנון המעשים הבא לידי ביטוי ברכישת הנשק, חימושו והסתרתו.",דיון והכרעה 
35,SH-15-12-65958-120,"ב""כ הנאשם, בטיעוניו, לא הקהה מחומרת מעשי הנאשם אך סבור, שמשהוחזקו למטרות הגנה על משפחתו הקרובה בלבד ולא לצורך ביצוע עבירות פליליות או למטרות עוינות, יש בכך כדי להביא להקלה עם הנאשם.",החזקת נשק לצרכי הגנה עצמית
36,SH-15-12-65958-120,"לשיטתו, הנאשם שברגיל הינו אדם נורמטיבי ונעדר דפוסים עבריינים, נאלץ בלית ברירה להחזיק בכלי נשק כדי להגן על בני משפחתו ובראשם אביו, כשבאותה תקופה, ככל הנראה על רקע התמודדות האב על ראשות העירייה בעיר ישובו, חווה האב איומים ואף ירי לעבר רכבו.",החזקת נשק לצרכי הגנה עצמית
37,SH-15-12-65958-120,"בעבירות מסוג זה מייחסת הפסיקה חשיבות רבה לרקע והנסיבות אופפות ביצוען ואף סיווגה העבירה של החזקה נשק שלא כדין, בהתאם לחומרת נסיבות ביצועה, במדרג חומרה מהכבד אל הקל.",החזקת נשק לצרכי הגנה עצמית
38,SH-15-12-65958-120,"החל מהחזקת נשק לצורך ביצוע עבירות ביטחון ועבירות פליליות, עבור להחזקת נשק לצרכי הגנה על הנאשם או משפחתו וכלה בהחזקת נשק ללא רישיון.",החזקת נשק לצרכי הגנה עצמית
39,SH-15-12-65958-120,"עניינה של החזקת נשק בשל תחושת איום, ממוקמת במרכז המדרג וההתייחסות אליה מתונה יותר מהחזקת נשק למטרות פליליות או ביטחוניות.(ב""ש 652/85 אבו מוך נ' מדינת ישראל)",החזקת נשק לצרכי הגנה עצמית
40,SH-15-12-65958-120,"בענייננו, התרשמתי שאכן הנאשם ובני משפחתו חשו חשש אמיתי לפגיעה בשלומם.",החזקת נשק לצרכי הגנה עצמית
41,SH-15-12-65958-120,"הנאשם, בדבריו לפניי (העומדים בסתירה לדבריו לשירות המבחן, לפיהם מצא הנשק), ובני משפחתו, תארו תחושת איום כנה וחוסר אונים משלא טופלו תלונותיהם(רובן, אמנם, לא בסמיכות זמנים למועד העבירות),  כיאות ע""י המשטרה.",החזקת נשק לצרכי הגנה עצמית
42,SH-15-12-65958-120,"לצד זאת, אין בנתונים אלו כדי לספק הסבר מניח את הדעת מדוע בחר הנאשם להחזיק בשלושה כלי נשק, ביניהם תת- מקלע, טעונים ומוכנים לשימוש.",החזקת נשק לצרכי הגנה עצמית
43,SH-15-12-65958-120,"בנסיבות אלו, מצאתי ליתן משקל מסוים לקולא למטרת החזקת כלי הנשק.",החזקת נשק לצרכי הגנה עצמית
44,SH-15-12-65958-120,"אשר על כן, לאחר שבחנתי נסיבות מעשי הנאשם לצד הרקע להחזקת הנשק, מצאתי לקבוע מתחם ענישה שנע בין 18-36 חודשי מאסר.",קביעת מתחם העונש ההולם
45,SH-15-12-65958-120,"הנאשם שלפניי אדם נורמטיבי ובעל מעמד וייחוס, שברגיל מנהל חייו באופן מסודר ותקין.",קביעת מתחם העונש ההולם
46,SH-15-12-65958-120,"נראה שדאגתו של הנאשם לאביו ולמשפחתו כולה וההתמסרות הטוטלית לשמירה על משפחתו, גררו אותו לקבלת שורה של החלטות שגויות ללא תובנה מלאה להשלכותיהן הפליליות וחשיפת משפחתו לסיכון רב.",קביעת מתחם העונש ההולם
47,SH-15-12-65958-120,"ניכר כי כיום מבין היטב את הפסול במעשיו, מביע על כך חרטה, כשלהליך המשפטי ושהייתו הממושכת בתנאים מגבילים, אפקט מטלטל ומרתיע.",קביעת מתחם העונש ההולם
48,SH-15-12-65958-120,"שירות המבחן התרשם מנאשם שאינו בעל דפוסים עבריינים, המביע חרטה וצער על מעשיו ואינו צופה מעורבות חוזרת של הנאשם בהתנהלות פורצת חוק.",קביעת מתחם העונש ההולם
49,SH-15-12-65958-120,"הנאשם אמנם לא היה נכון להשתלב בהליך טיפולי מעמיק ועל כן לא בא שירות המבחן בהמלצה טיפולית, עם זאת סבור שיש להטיל עליו ענישה מקלה ביותר בדמות מאסר על תנאי וצו של""צ.",קביעת מתחם העונש ההולם
50,SH-15-12-65958-120,"אין בידי לקבל עתירת ההגנה לסטייה ממתחם הענישה לצרכי השיקום, כל שכן המלצת שירות המבחן.",קביעת מתחם העונש ההולם
51,SH-15-12-65958-120,הנאשם לא מצוי בהליך שיקום ואף התקשה בהעמקת הקשר הטיפולי עם שירות המבחן.,קביעת מתחם העונש ההולם
52,SH-15-12-65958-120,"המדובר בעתירות עונשיות שאינן מעניקות משקל ראוי לאינטרס הציבור, למלחמת החורמה שיש לנהל כנגד מחזיקי נשק ללא רשות ולכך שאין מדובר בנאשם שנתקבלה בעניינו המלצה טיפולית.",קביעת מתחם העונש ההולם
53,SH-15-12-65958-120,"אין אלא להביע תקווה שהנאשם למד את לקחו ולא יחזור על מעשיו, אך לעת זו כשהמעשים שביצע הן בבחינת ""מכת מדינה"" של ממש, הפסיקה מצווה עלינו להחמיר ולהרתיע עם מחזיקי הנשק שלא ברשות, גם אלו שזו מעורבותם הפלילית הראשונה ולסייע למאבק הממושך של גורמי אכיפת החוק כנגד תופעה פסולה זו, על הנאשם לתת את דינו.",קביעת מתחם העונש ההולם
54,SH-15-12-65958-120,"לאחר ששקלתי כלל השיקולים לקולא ולחומרא, נסיבות המעשים, הרקע לביצוע העבירות, נסיבותיו החיוביות של הנאשם, חלוף הזמן, עמידתו בתנאים מגבילים, שיתוף פעולה חלקי בלבד עם שירות המבחן וסיכון נמוך להישנות התנהגות דומה, מצאתי למקם עונשו של הנאשם בתחתית מתחם הענישה.",סוף דבר
55,SH-15-12-65958-120,אשר על כן אני גוזרת על הנאשם את העונשים הבאים:,סוף דבר
56,SH-15-12-65958-120,"20 חודשי מאסר בפועל, בניכוי ימי מעצרו 24.12.15-20.1.16.",סוף דבר
57,SH-15-12-65958-120,מאסר על תנאי בן 7 חודשים לבל יעבור הנאשם עבירת נשק תוך 3 שנים מיום שחרורו.,סוף דבר
58,SH-15-12-65958-120,קנס בסך 5000 ₪ או 30 ימי מאסר.,סוף דבר
59,SH-15-12-65958-120,הקנס ישולם עד ליום 1.9.17.,סוף דבר
60,SH-15-12-65958-120,"54678313ניתן היום,  כ""ז סיוון תשע""ז, 21 יוני 2017, במעמד הצדדים.",סוף דבר
