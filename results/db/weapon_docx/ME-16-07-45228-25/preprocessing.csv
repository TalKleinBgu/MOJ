,verdict,text,part
0,ME-16-07-45228-25,"חוק העונשין, תשל""ז-1977: סע'  40ב, 40ט', 144, 144(א), 144(ב), 40יא, א'1, בפרק ו'",מחמוד ג'בארין 
2,ME-16-07-45228-25,"מחמוד ג'בארין, הנאשם שלפניי, נותן את הדין על מעשה עבירה, שאותו ביצע ביום 19.7.16 עת שהה בסמוך לבית דודו בכפר זלפה בשעת ליל.",כללי
3,ME-16-07-45228-25,"הוא נתפס אותה עת כשהוא נושא על גופו אקדח מסוג FN, טעון במחסנית ובה עשרה כדורי אקדח בקוטר 9 מ""מ.",כללי
4,ME-16-07-45228-25,"שוטרים הגיעו אל סמוך לבית באותה שעה וכשהבחין בהם, הנאשם החל מתרחק מהם בהליכה מהירה.",כללי
5,ME-16-07-45228-25,השוטרים דלקו אחריו; הוא נמלט מהם בריצה לתוך הבית.,כללי
6,ME-16-07-45228-25,"בבית, נכנס הנאשם לאחד מחדרי הבית והסליק את הנשק, המחסנית והכדורים מתחת לשמיכה שהיתה מונחת על מזרן בחדר.",כללי
7,ME-16-07-45228-25,"על מעשיו הללו הוא הורשע בעבירה של נשיאת נשק שלא כדין, לפי סעיף 144(ב)(רישא וסיפא) לחוק העונשין, התשל""ז-1977 (להלן: ""חוק העונשין"").",כללי
8,ME-16-07-45228-25,"בעניינו של הנאשם, הוזמן תסקיר מאת שירות המבחן.",תסקיר שירות המבחן
9,ME-16-07-45228-25,"ממנו למדתי, כי הנאשם הוא כבן 30, נשוי ואב ל-2 בגילאי ½1 שנים ו-3 חודשים.",תסקיר שירות המבחן
10,ME-16-07-45228-25,"הוא השלים 8 שנות-לימוד בלבד, ואינו יודע קרוא וכתוב.",תסקיר שירות המבחן
11,ME-16-07-45228-25,מגיל 13 החל לעבוד כתפסן באורח עקבי.,תסקיר שירות המבחן
12,ME-16-07-45228-25,בשנת 2015 נפצע בתאונת-עבודה וכתוצאה מכך סבל משברים באגן ובגפיים העליונות.,תסקיר שירות המבחן
13,ME-16-07-45228-25,הוא לא עבד בשל כך כשנה.,תסקיר שירות המבחן
14,ME-16-07-45228-25,ביום 20.11.16 הוא שב לתפקוד תעסוקתי.,תסקיר שירות המבחן
15,ME-16-07-45228-25,עברו הפלילי נקי.,תסקיר שירות המבחן
16,ME-16-07-45228-25,"בפני שירות המבחן הביע הנאשם צער על התנהלותו וטען, שמצא את כלי-הנשק, אשר נתפס ברשותו כשעתיים טרם שנעצר.",תסקיר שירות המבחן
17,ME-16-07-45228-25,"הוא טען, כי פעל בהעדר שיקול-דעת בנושא לנוכח הלחץ והחרדה אשר היו מנת חלקו כתוצאה מהחזקת הנשק.",תסקיר שירות המבחן
18,ME-16-07-45228-25,בפני שירות המבחן הוא הביע עמדות שאינן נותנות לגיטימציה להגמשת גבולות החוק.,תסקיר שירות המבחן
19,ME-16-07-45228-25,"לדבריו, הוא אינו עומד בקשר עם גורמים עברייניים ואינו מצוי בסכסוך עם איש.",תסקיר שירות המבחן
20,ME-16-07-45228-25,חוויית המעצר וההליך המשפטי היוו עבורו גורם לביסוס ההרתעה והביאו לחשש ממעורבות נוספת בהתנהלות מפרת-חוק.,תסקיר שירות המבחן
21,ME-16-07-45228-25,"עם זאת, צוינו כגורמי סיכון לגביו העדרה של יכולת להיתמך בגורמי-תמיכה במצבי-מצוקה רגשית וכן פער בין דיווחיו אודות התנהלותו ואורח חייו לבין מעורבותו בעבירה הנדונה כאן.",תסקיר שירות המבחן
22,ME-16-07-45228-25,"לאור זאת, התקשה שירות המבחן להעריך באורח מדויק יותר את הסיכון להישנות עבירה דומה ולא נתן המלצה קונקרטית, העשויה לסייע בהפחתת הסיכון.",תסקיר שירות המבחן
23,ME-16-07-45228-25,"בא כוחה המלומד של המאשימה, עו""ד אור-זך, עמד בטיעוניו הכתובים על חומרת המעשה ועל הסיכון המשמעותי הטמון בו; הוא עמד על כך, שבכגון דא ראוי לייחס משקל כבד לאינטרס הציבורי ולהעדיפו על-פני הנסיבות האישיות.",טיעוני המדינה
24,ME-16-07-45228-25,התובע הצביע על הערך החברתי הנפגע כאן – הבטחת שלום הציבור והגנה על חיי-אדם לנוכח תרומתו של זמינות נשק למעגל האלימות.,טיעוני המדינה
25,ME-16-07-45228-25,"התובע סבר, שהפגיעה בערך החברתי הוא משמעותי ולנוכח הפסיקה הנהוגה הצביע על מתחם ענישה הולם הנע בין שתי שנות מאסר לבין 4 שנות מאסר.",טיעוני המדינה
26,ME-16-07-45228-25,התבקשתי אפוא להטיל עליו מאסר בגדרי אותו מתחם וכן מאסר על תנאי וקנס.,טיעוני המדינה
27,ME-16-07-45228-25,"הסנגור המלומד, עו""ד בויראת, עתר שלא למצות את הדין עם מרשו.",טיעוני הסנגור
28,ME-16-07-45228-25,הוא עמד על נסיבותיו האישיות: היות אביו אדם מבוגר וקטוע גפיים כשהנאשם הוא הסועד אותו; היותו אב לשני ילדים קטנים; הבעת הצער מצדו וקבלת האחריות; היות המעצר גורם הרתעתי לגביו; ההודאה מיד בתחילת המשפט; יציבותו התעסוקתית מאז שהחל לעבוד כנער.,טיעוני הסנגור
29,ME-16-07-45228-25,"הסנגור הפנה אל שורה ארוכה של פסקי-דין, שבהם לא הוטלו עונשי מאסר לריצוי מאחורי סורג ובריח במקרים שכאלה; הוא עמד על כך שלא נעשה כאן כל שימוש בנשק, אלא בהחזקתו ובנשיאתו ללא כל עבירה נלווית.",טיעוני הסנגור
30,ME-16-07-45228-25,לאור כל אלה ביקש הסנגור שאסתפק בהטלת עונש מאסר לריצוי בעבודות שירות.,טיעוני הסנגור
31,ME-16-07-45228-25,בדברו האחרון הביע הנאשם צער וחרטה על המעשה.,הנאשם בדברו האחרון
32,ME-16-07-45228-25,"הנאשם שלפניי נתפס כשהוא נושא ברשותו אקדח טעון במחסנית הטומנת בחובה 10 כדורים בקוטר של 9 מ""מ.",דיון והכרעה
33,ME-16-07-45228-25,כאשר אנשי משטרה קרבו לעברו הוא נמלט מהם וניסה להסתיר את כלי-הנשק בבית דודו.,דיון והכרעה
34,ME-16-07-45228-25,הוא נעצר ומקץ כחודש של מעצר ממשי שוחרר למעצר בית.,דיון והכרעה
35,ME-16-07-45228-25,"כעת, לאחר שכתב-האישום בעניינו תוקן הוא הודה במיוחס לו.",דיון והכרעה
36,ME-16-07-45228-25,הגיעה השעה לגזור כעת את דינו.,דיון והכרעה
37,ME-16-07-45228-25,"כמצוות סימן א'1 בפרק ו' שבחוק העונשין, שעניינו הבניית שיקול-הדעת השיפוטי בענישה על בית-המשפט לקבוע את העונש המתאים לנאשם שלפניו בהתאם לעקרונות והשיקולים המנחים בענישה כפי שהללו קבועים באותו סימן ותוך מתן המשקל שיש לתת לשיקולים הללו וליחס ביניהם כקבוע בו.",דיון והכרעה
38,ME-16-07-45228-25,"כידוע, העיקרון המנחה בענישה הוא קיומו של יחס הולם בין חומרת מעשה העבירה, בנסיבותיו ומידת אשמו של הנאשם ובין סוג ומידת העונש המוטל עליו (ראו סעיף 40ב לחוק העונשין).",דיון והכרעה
39,ME-16-07-45228-25,"תהליך מציאת העונש המתאים מתחיל בקביעת מתחם עונש הולם למעשה העבירה שאותו ביצע הנאשם מתוך התחשבות בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה.",דיון והכרעה
40,ME-16-07-45228-25,"נצא, אפוא, למסענו בקביעת מתחם העונש ההולם את העבירה.",דיון והכרעה
41,ME-16-07-45228-25,"כפי שצוין, הערכים החברתיים שבהם פגע הנאשם במעשהו הם הבטחת שלום הציבור ובטחונו, הסדר הציבורי והגנה על חיי-אדם, שכן ערכים אלו כולם נתונים בסיכון מקום בו מוחזק נשק שלא כחוק.",הערכים המוגנים ומידת הפגיעה בהם
42,ME-16-07-45228-25,"כידוע, זמינותו של נשק מגדילה את הסיכון להתפתחות אירועים אלימים ולהגברת חומרתם.",הערכים המוגנים ומידת הפגיעה בהם
43,ME-16-07-45228-25,"מידת הפגיעה בערכים אלו, בהתחשב באופי הנשק שהוחזק, בהיותו טעון במחסנית בכדורים ובכך שהנשק נישא והוסתר כאשר אנשי כוחות המשטרה קרבו אל הנאשם היא בינונית.",הערכים המוגנים ומידת הפגיעה בהם
44,ME-16-07-45228-25,"על מנת לשרטט כדבעי את מתחם העונש ההולם בעניינו של הנאשם, עיינתי בפסיקה רחבה העוסקת בעבירות הזהות לנידון דידן.",מדיניות הענישה
45,ME-16-07-45228-25,"אציין את המובן מאליו, מדיניות הענישה הנהוגה במקרים אלו הינה מגוונת.",מדיניות הענישה
46,ME-16-07-45228-25,"ברי, כי תלויה היא בנסיבותיו של כל מקרה ומקרה.",מדיניות הענישה
47,ME-16-07-45228-25,במסגרת תיק פלילי 9111-02-15 מדינת ישראל נ' חאסרמה (ניתן ביום 20.9.15),מדיניות הענישה
48,ME-16-07-45228-25,"גזר בית המשפט המחוזי בחיפה על הנאשם  עונש מאסר בן 10 חודשים לריצוי בפועל בגין ביצוען של שתי עבירות בנשק - האחת, לפי  סעיף 144(א) לחוק העונשין והשנייה לפי סעיף 144(ב) לחוק העונשין.",מדיניות הענישה
49,ME-16-07-45228-25,"עובדות המקרה בפרשה זו היו אלו:  עת הגיעו שוטרים לסוכת אבלים של משפחת חסארמה, בכפר בענה, במטרה לעכב את יוסף חסארמה לחקירה, הבחין בהם הנאשם שהיה במתחם והחל במנוסה מהם כאשר הוא נושא ומחזיק אקדח מסוג FN ומחסנית עם 13 כדורים 9 מ""מ.",מדיניות הענישה
50,ME-16-07-45228-25,במהלך המנוסה מהשוטרים זרק הנאשם את האקדח והמחסנית.,מדיניות הענישה
51,ME-16-07-45228-25,"ראו גם: תיק פלילי 20604-12-09 מדינת ישראל נ' קסם אזולאי (ניתן ביום 28.6.10) במסגרתו גזר בית המשפט המחוזי בתל אביב על הנאשם, במסגרת הסדר טיעון, עונש מאסר בן  16 חודשים לריצוי בפועל, בגין ביצועה של עבירה שעניינה נשיאת נשק שלא כדין לפי סעיף 144(ב) לחוק העונשין.",מדיניות הענישה
52,ME-16-07-45228-25,נסיבות הקשורות בביצוע העבירה (סעיף 40ט' לחוק העונשין),מדיניות הענישה
53,ME-16-07-45228-25,"בהתאם לעובדות כתב-האישום, אין ניתן לייחס לנאשם תכנון ארוך-טווח קודם לביצוע העבירה.",מדיניות הענישה
54,ME-16-07-45228-25,"עם זאת, מתוך תיאור הדברים, אין ניתן להתייחס אל מעשה-העבירה כמעידה רגעית, שכן הנאשם טרח להתחמק מאנשי-המשטרה ואף הסתיר את הנשק בחדר בבית דודו.",מדיניות הענישה
55,ME-16-07-45228-25,הנאשם עבר את העבירה לבדו.,מדיניות הענישה
56,ME-16-07-45228-25,נזק משמעותי עלול היה להיגרם אילו הנאשם המשיך להחזיק בכלי-נשק לא חוקי וזה עלול היה להתגלגל כך לידיים בלתי-מוסמכות אחרות.,מדיניות הענישה
57,ME-16-07-45228-25,"בפועל, לא גרמו מעשיו של הנאשם לנזק.",מדיניות הענישה
58,ME-16-07-45228-25,"אין בחומר ראיה ברורה, המלמדת על מניעיו של הנאשם בביצוע המעשה.",מדיניות הענישה
59,ME-16-07-45228-25,הנאשם טען בפני קצין המבחן שמצא את כלי-הנשק.,מדיניות הענישה
60,ME-16-07-45228-25,טענה זו לא זכתה לאמון מלא מצד קצין המבחן.,מדיניות הענישה
61,ME-16-07-45228-25,אין בכוונתי לקבוע מסמרות בעניין זה בשלב הנוכחי.,מדיניות הענישה
62,ME-16-07-45228-25,הנאשם הבין את המעשה ועשאו מתוך שליטה.,מדיניות הענישה
63,ME-16-07-45228-25,"בהתחשב בכל אלה, מצאתי כי מתחם העונש ההולם בעניינו נע בין 10 לבין 30 חודשי מאסר לריצוי בפועל.",מדיניות הענישה
64,ME-16-07-45228-25,"מכאן, ראוי לעבור לבחון את העונש המתאים לנאשם שלפניי בהתחשב בנסיבותיו האישיות.",מדיניות הענישה
65,ME-16-07-45228-25,נסיבות שאינן קשורות בביצוע העבירה (סעיף 40יא לחוק העונשין),מדיניות הענישה
66,ME-16-07-45228-25,"עונש מאסר ודאי יפגע בנאשם שלפניי, שהוא בחור צעיר (כבן 30) ואב לשני ילדים רכים.",מדיניות הענישה
67,ME-16-07-45228-25,"בוודאי שיש בריצוי עונש מאסר כדי לפגוע במשפחתו, התלויה בו כלכלית רגשית ומוראלית.",מדיניות הענישה
68,ME-16-07-45228-25,כתוצאה מביצוע העבירה ומההרשעה נגרמו לנאשם נזקים:,מדיניות הענישה
69,ME-16-07-45228-25,"הוא נעצר במעצר ממשי משך כחודש ימים (18.8.16-19.7.16); אחר-כך, הוא שוחרר בתנאים מגבילים.",מדיניות הענישה
70,ME-16-07-45228-25,"מובן, כי הגבלות אלו על חירותו פגעו פגיעה קשה ברצף התעסוקתי בו שהה הנאשם (רצף אשר מלכתחילה נקטע כתוצאה מפציעה קשה בתאונת-עבודה בשנת 2015).",מדיניות הענישה
71,ME-16-07-45228-25,הנאשם נטל אחריות מלאה על מעשיו ועשה מאמצים על-מנת לחזור למוטב.,מדיניות הענישה
72,ME-16-07-45228-25,"הוא הודה באשמה ובכך הביע חרטה וחסך זמן שיפוטי, אשר היה כרוך בניהול משפט הוכחות בעניינו.",מדיניות הענישה
73,ME-16-07-45228-25,"נסיבות חייו, כמתואר בתסקיר שירות המבחן, לא היו קלות וודאי שהללו השפיעו על דרך התנהלותו.",מדיניות הענישה
74,ME-16-07-45228-25,"עברו הפלילי נקי; האמור בנסיבה חשובה, אשר צריך שתילקח בחשבון לטובתו.",מדיניות הענישה
75,ME-16-07-45228-25,"בבואי לגזור את דינו של הנאשם לפניי שקלתי בכובד ראש את עתירת הסנגורים המלומדים, כי אסתפק בהטלת עונש מאסר לריצוי בדרך של עבודות שירות על הנאשם.",גזירת העונש
76,ME-16-07-45228-25,"הם סברו, שבהתחשב ברמת הענישה הנהוגה בכגון דא ובשים לב לנתוניו האישיים של הנאשם, להודאתו, להעדרו של עבר פלילי ולעובדה ששהה במעצר ממשי חודש ימים ובמעצר בית מלא כשלושה חודשים נוספים, החזרתו אל מאחורי סורג ובריח תהווה עונש בלתי-מידתי, מופרז ומוגזם.",גזירת העונש
77,ME-16-07-45228-25,"עם כל הצער שבדבר וחרף הרצון לסלול עבור הנאשם דרך שיקומית (גם בהעדרה של המלצה ברוח זו מצדו של שירות המבחן) סברתי שמשהורשע הנאשם בעבירה שעניינה נשיאת נשק שלא כחוק, הטלת עונש מאסר לריצוי בדרך של עבודות שירות תהא צעד בלתי-מידתי ומופרז לקולה, צעד אשר יחטיא כליל את דרכי הענישה וההרתעה ההכרחיים בכגון דא, מפאת שורת הטעמים, אשר צוינו בהרחבה בפסיקת בית-המשפט העליון אשר צוטטה לעיל.",גזירת העונש
78,ME-16-07-45228-25,"הנסיבות האישיות של הנאשם, אשר להן נודע, בלי ספק, משמעות ומשקל לקולה יוכלו למתן מאוד את משך תקופת המאסר אשר בכוונתי לגזור לנאשם.",גזירת העונש
79,ME-16-07-45228-25,"בהתחשב במכלול, מוטלים על הנאשם עונשים כדלקמן –",גזירת העונש
80,ME-16-07-45228-25,12 חודשי מאסר לריצוי בפועל בניכוי 30 ימים מעצרו הסגור מיום 19.7.16 ועד יום 18.8.16.,גזירת העונש
81,ME-16-07-45228-25,18 חודשי מאסר על-תנאי שלא יעבור במשך 3 שנים עבירה על סעיף 144 לחוק העונשין.,גזירת העונש
82,ME-16-07-45228-25,"קנס בסך 1,500 ₪, שישולם עד יום 1.1.18.",גזירת העונש
83,ME-16-07-45228-25,"לא ישולם הקנס במועדו, ירצה הנאשם 15 ימי מאסר תמורתו.",גזירת העונש
84,ME-16-07-45228-25,זכות ערעור כחוק.,גזירת העונש
85,ME-16-07-45228-25,"54678313ניתן היום, ד' אייר תשע""ז, 30 אפריל 2017.",גזירת העונש
