,verdict,text,part
0,ME-21-04-31822-60,"באמצעות פרקליטות מחוז ירושלים (פלילי),",מדינת ישראל
1,ME-21-04-31822-60,"חוק העונשין, תשל""ז-1977: סע'  144, 144(א), 144(ב2), 499(א)(1)",הנאשם
2,ME-21-04-31822-60,"הנאשם הורשע על פי הודאתו בעבירות של סחר בתחמושת לפי סעיף 144(ב2) לחוק העונשין, התשל""ז-1977 (להלן: ""החוק""); החזקת תחמושת לפי סעיף 144(א) סיפא לחוק; ובעבירה של קשירת קשר לסחר בתחמושת לפי סעיף 499(א)(1) לחוק.",הכרעת הדין
3,ME-21-04-31822-60,"על פי עובדות כתב האישום, במהלך חודש ינואר 2021, נפגש הנאשם עם יובל, חבר המשרת בצה""ל (להלן: ""יובל""), שהציע לו כי יסייע בידו למצוא רוכשים פוטנציאליים ממוצא ערבי עבור תחמושת צה""לית, תמורת עמלה עבור חלקו בסחר בתחמושת.",הכרעת הדין
4,ME-21-04-31822-60,"בהמשך לאותה פגישה, תיווך הנאשם את מכירתם של 500 כדורי תחמושת צה""לית בשלושה מועדים שונים לבאסל מוחמד (להלן: ""באסל""), עמו הייתה לו היכרות מוקדמת.",הכרעת הדין
5,ME-21-04-31822-60,"בסך הכול, מכרו השניים 1,500 כדורי תחמושת, וזאת תמורת סכום כולל של 6,000 ₪, אשר חילקו בניהם.",הכרעת הדין
6,ME-21-04-31822-60,"בהמשך, החזיק הנאשם ברשותו תיק ובו כמות גדולה של תחמושת צה""לית ומספר מחסניות שהביא לו יובל.",הכרעת הדין
7,ME-21-04-31822-60,"בשלב מסוים, כאשר גילתה אמו של הנאשם את התיק, השיב אותו הנאשם ליובל.",הכרעת הדין
8,ME-21-04-31822-60,"בהמשך, פנה הנאשם למכרים נוספים ממוצא ערבי על מנת לעניין אותם ברכישת תחמושת.",הכרעת הדין
9,ME-21-04-31822-60,"במסגרת זו פנה הנאשם לאדם נוסף, אך בסופו של דבר, לא הבשיל קשר זה לידי עסקה.",הכרעת הדין
10,ME-21-04-31822-60,"ב""כ המאשימה הגיש רישום פלילי של הנאשם, וכן את גזרי הדין שניתנו בעניינם של השותפים לעבירה, יובל ובאסל.",הכרעת הדין
11,ME-21-04-31822-60,"נתבקש והוגש תסקיר שירות המבחן בעניינו של הנאשם, ממנו נלמד אודות הנאשם והתייחסותו למעשה בו הורשע.",תסקיר שירות המבחן
12,ME-21-04-31822-60,"הנאשם, צעיר בן 19 שנים, רווק, בן יחיד להוריו מנישואיהם.",תסקיר שירות המבחן
13,ME-21-04-31822-60,"נסיבות חייו של הנאשם קשות מאוד, ובשל צנעת הפרט לא אפרטם.",תסקיר שירות המבחן
14,ME-21-04-31822-60,"טרם המעצר, עבד הנאשם מספר חודשים בחנות לממכר מזון באזור מגוריו.",תסקיר שירות המבחן
15,ME-21-04-31822-60,"במסגרת הליך המעצר הנוכחי, שולב הנאשם בהוסטל, אולם ההליך לא שולם ובשלב מסוים הסתיימה שהות הנאשם בהוסטל ומאז הוא שוהה במעצר בית מלא.",תסקיר שירות המבחן
16,ME-21-04-31822-60,איני רואה צורך להזדקק במסגרת זו למחלוקת שנפלה בין הצדדים באשר לנסיבות הפסקת השהות בהוסטל.,תסקיר שירות המבחן
17,ME-21-04-31822-60,"אשר למעשה העבירה, ציין הנאשם בפני קצין המבחן כי הוא חש שהונע לביצוע העבירה על ידי חברו, שהנחה אותו כיצד לפעול, וכי חש מחויבות לביצוע העבירה, על מנת שלא לאכזב את חברו.",תסקיר שירות המבחן
18,ME-21-04-31822-60,"הוא ציין, כי חש חרטה עמוקה על מעשיו, וכי ההכרה בהשלכות המעשים מעוררת בו חרדה ונקיפות מצפון.",תסקיר שירות המבחן
19,ME-21-04-31822-60,"בסיכום, ציין קצין המבחן כי הוא סבור שיש להטיל על הנאשם ענישה מוחשית, שתבטא את חומרת מעשיו ותסייע לו להפנים את חומרתם.",תסקיר שירות המבחן
20,ME-21-04-31822-60,"עם זאת, לנוכח גילו וההתרשמות כי לא ביצע את העבירה ממניעים פליליים, כי אם מתוך נזקקות לסביבה חברתית, כמו גם החשש כי ענישה מאחורי סורג ובריח תוביל לנסיגה במצבו, הומלץ על ענישה בדרך של עבודת שירות.",תסקיר שירות המבחן
21,ME-21-04-31822-60,"ב""כ המאשימה עמד בטיעוניו על הערכים המוגנים שנפגעו במעשי הנאשם, ועל חומרת המעשים לנוכח העובדה כי התחמושת שנמכרה יכולה הייתה להתגלגל לידיים עברייניות בסופו של יום, כך שיעשה בה שימוש כדי לבצע עבירות פליליות וביטחוניות.","טיעוני ב""כ הצדדים"
22,ME-21-04-31822-60,"אשר לנסיבות ביצוע העבירה, הוסיף כי לא מדובר במעידה חד פעמית, אלא במספר מקרים בהם היה הנאשם מעורב בביצוע המעשים.","טיעוני ב""כ הצדדים"
23,ME-21-04-31822-60,"ואף כי לא הנאשם היה זה שסיפק את התחמושת בפועל, נטען כי ניתן לראות בו כרוח החיה שהניעה את המהלך וקידמה את אותה הפעילות העבריינית עבור בצע כסף, וכי ספק אם מעשה העבירה היה יכול לצאת לפועל אילולא תרומתו של הנאשם.","טיעוני ב""כ הצדדים"
24,ME-21-04-31822-60,"אשר לנאשם ציין, כי זה נטש את המסגרת אליה הופנה למטרות שיקום כחלופת מעצר, וכי נמנע מלשתף פעולה עם בית המשפט בעניין זה.","טיעוני ב""כ הצדדים"
25,ME-21-04-31822-60,"בסיכום, לאור תסקיר המבחן ונסיבות חייו האישיות המיוחדות של הנאשם, ולמרות ההתרשמות כי הנאשם לקח אחריות פורמאלית בלבד וכי הוא נוטה להשליך את האחריות שלו לאחרים, עתר ב""כ המאשימה לעבודות שירות ברף מקסימלי של 9 חודשים, לצד מאסר על תנאי על עבירות נשק, תחמושת וקנס.","טיעוני ב""כ הצדדים"
26,ME-21-04-31822-60,"הוא הוסיף כי לעמדה זו הגיע שלא בלי היסוס, וציין כי לשיטתו ולאור הפסיקה שהגיש, מדובר בעונש על הצד המקל ביותר, שעה שבנסיבות אלו עשוי מתחם הענישה להתחיל ב-8 חודשים ולהגיע עד 14 חודשי מאסר.","טיעוני ב""כ הצדדים"
27,ME-21-04-31822-60,"עוד הוסיף כי גם העובדה שהנאשם היה במעצר של ממש במשך קרוב לחודשיים, ולאחר מכן שהה במעצר בית במשך תקופה נוספת, היוו שיקולים שנלקחו בחשבון כאשר הסכים לעתור לעונש של עבודות שירות תחת מאסר בפועל.","טיעוני ב""כ הצדדים"
28,ME-21-04-31822-60,"בטיעוניו לעונש, ביקש ב""כ הנאשם להתחשב בעובדה שמדובר בנאשם ששהה כמעט חודשיים במעצר, וכי מהיום שנעצר ועד היום הוא במעצר בית מלא ללא כל הפרה.","טיעוני ב""כ הצדדים"
29,ME-21-04-31822-60,"אשר לאי שילובו בהוסטל בהליך המעצר ציין, כי הנאשם מחפש לשקם את חייו.","טיעוני ב""כ הצדדים"
30,ME-21-04-31822-60,"הוא הזכיר את נסיבות חייו הקשות של הנאשם, וכי הוא הביע חרטה בהזדמנות הראשונה ושיתף פעולה בהליך.","טיעוני ב""כ הצדדים"
31,ME-21-04-31822-60,"הוא הוסיף כי הנאשם מנסה להתרחק ממעגל הפשיעה, ואף נמנע מליצור קשר טלפוני עם חבריו, כל זאת כדי לשקם את חייו.","טיעוני ב""כ הצדדים"
32,ME-21-04-31822-60,"בסיכום, עתר ב""כ הנאשם להשית על הנאשם עונש של חמישה חודשי מאסר בעבודות שירות, וזאת לאור שיתוף הפעולה ותקופת המעצר עד כה.","טיעוני ב""כ הצדדים"
33,ME-21-04-31822-60,"הנאשם ציין כי הוא יודע שעשה עבירות חמורות שספק אם יצליח לכפר עליהם, וכי הוא לקח עליהן אחריות כבר מההתחלה.","טיעוני ב""כ הצדדים"
34,ME-21-04-31822-60,"הוא הוסיף כי הוא מתחרט על מעשיו, והם אינם מאפיינים אותו.","טיעוני ב""כ הצדדים"
35,ME-21-04-31822-60,"הוא נכון לשאת בעונש על מעשיו וציין כי מאז שנכנס ל""בור זה"" בחייו הוא במצב נפשי לא טוב.","טיעוני ב""כ הצדדים"
36,ME-21-04-31822-60,"מצפונו נוקף אותו מאז שהבין כי אפשר שהיה במעשיו לסייע לטרור, דבר אשר הוביל גם לכך שלא יוכל, לצערו, להתגייס לצה""ל.","טיעוני ב""כ הצדדים"
37,ME-21-04-31822-60,11.,דיון והכרעה
38,ME-21-04-31822-60,"הערכים המוגנים בעבירות נשק הם שלמות הגוף וחיי אדם, שלום הציבור וביטחונו.",דיון והכרעה
39,ME-21-04-31822-60,"אין צורך לומר שסחר בתחמושת יוצר סיכון שמא יום אחד ייעשה שימוש בתחמושת לפגיעה בבני אדם, לשימוש בעבירות פליליות או בעבירות טרור.",דיון והכרעה
40,ME-21-04-31822-60,בתקופה האחרונה כולנו עדים לתוצאות הרות האסון כתוצאה ממעשים מעין אלו.,דיון והכרעה
41,ME-21-04-31822-60,"בצדק ציין ב""כ המאשימה כי אך בשבוע האחרון הוביל כדור תועה למותו של ילד בן 4 בגינת שעשועים הסמוכה למקום מגוריו.",דיון והכרעה
42,ME-21-04-31822-60,"בענייננו, נמכרו למעלה מאלף כדורי תחמושת כשאין בידי הנאשם לדעת לאן אלו יתגלגלו ולאיזו מטרה ישמשו, כאשר בידי כל אחד מהם ליטול חיי אדם.",דיון והכרעה
43,ME-21-04-31822-60,"אומנם, הנאשם אינו זה שיזם את המכירה, כי אם שימש כמתווך בעסקה בלבד.",דיון והכרעה
44,ME-21-04-31822-60,"ברם, בצדק נטען כי ספק אם זו הייתה יוצאת לפועל ללא הסיוע שסיפק.",דיון והכרעה
45,ME-21-04-31822-60,"לזכותו של הנאשם עומדת העובדה כי אף שמדובר בשלושה אירועים נפרדים בהם נמכרו הכדורים, היו אלה סמוכים בזמן כאשר בכולם נמכרה התחמושת לאותו אדם, שנתפס גם הוא בידי כוחות הביטחון.",דיון והכרעה
46,ME-21-04-31822-60,"אכן, אין בכך כדי לנטרל את החשש מהשימוש באותה תחמושת, אולם יש בכך בכדי להפחית את הסיכון, כמו גם ללמד על אופיו ופעילותו של הנאשם, כמי שייתכן ומעד באופן חד פעמי.",דיון והכרעה
47,ME-21-04-31822-60,"זאת, בפרט לנוכח גילו הצעיר, העובדה כי לא הוא יזם את המכירה, והאחריות, ולו החלקית, שלקח על מעשיו.",דיון והכרעה
48,ME-21-04-31822-60,"יצוין כי על שותפיו של הנאשם, יובל ובאסל הושתו אמנם עונשי מאסר בפועל, ואולם לא ניתן להתעלם מהעובדה כי הם, בניגוד לנאשם, שהו במעצר מאחורי סורג ובריח במשך לא מעט חודשים עד לגזירת דינם ועל כן ממילא לא היה מקום להורות כי ירצו את עונש המאסר בעבודות שירות.",דיון והכרעה
49,ME-21-04-31822-60,"על יובל, המשרת כחייל, הושת עונש מאסר בפועל לתקופה של תשעה חודשים, ועל באסל הושת עונש מאסר לתקופה של שישה וחצי חודשים.",דיון והכרעה
50,ME-21-04-31822-60,"באי כוח הצדדים, לכשעצמם, הגיעו לידי הסכמה כי העונש המתאים לנסיבות המקרה ולנוכח המלצת קצין המבחן הינו מאסר שירוצה בעבודות שירות, ואך חלוקים היו באשר למשך תקופת מאסר זו שתרוצה כאמור בעבודות שירות.",דיון והכרעה
51,ME-21-04-31822-60,"טענות ב""כ המאשימה בצדק יסודן, כי מדובר בענישה על הצד המקל, שעה שככלל בעבירות מסוג זו יושת עונש מאסר בפועל.",דיון והכרעה
52,ME-21-04-31822-60,"ברם, לאור הנסיבות המאפיינות מקרה זה, הן ביחס לביצוע העבירה, ובעיקר בכל הנוגע לנסיבות חייו הקשות של הנאשם, והמלצת קצין המבחן לפיה יש בעונש מאסר כדי לפגוע בנאשם, ובשים לב לענישה שהושתה על שותפיו של הנאשם, איני סבור כי יש מקום לסטות מהסכמה זו.",דיון והכרעה
53,ME-21-04-31822-60,"הנאשם כיום בן 20, ביצע את העבירות לפני כשנה.",דיון והכרעה
54,ME-21-04-31822-60,"כאמור, נסיבות חייו קשות.",דיון והכרעה
55,ME-21-04-31822-60,בכלל זה בקטנותו ביצע עבירת איומים.,דיון והכרעה
56,ME-21-04-31822-60,"לאחר שנתתי דעתי למכלול הנסיבות, ובין היתר לאמור בדבר ענישה במאסר בפועל ככלל בעבירות מעין אלו מחד, ומאידך לכך שהנאשם שהה במעצר מלא כחודשיים ולאחר מכן בחלופת מעצר כשלושה חודשים בהוסטל ולאחר מכן שלושה חודשים בביתו, אני משית על הנאשם את העונשים הבאים:",דיון והכרעה
57,ME-21-04-31822-60,7 חודשי מאסר אשר ירוצו בעבודות שירות בהתאם לחוות דעת הממונה ובכפוף לה.,דיון והכרעה
58,ME-21-04-31822-60,"הנאשם יתייצב לביצוע עבודות השירות ביום 24.02.22 עד השעה 09:00 ביחידת עבודות השירות, מפקדת מחוז דרום, באר שבע.",דיון והכרעה
59,ME-21-04-31822-60,"הובהר לנאשם, כי עליו לבצע את עבודות השירות לשביעות רצונו של הממונה, וכי אי עמידה בהנחיות הממונה עלולה להביא לנקיטת צעדים כלפיו ולהפסקה מנהלית, אשר יכול ותביא לריצוי יתרת העונש במאסר מאחורי סורג ובריח.",דיון והכרעה
60,ME-21-04-31822-60,9 חודשי מאסר אשר לא ירוצו אלא אם כן הנאשם יעבור עבירת נשק לפי סעיף 144 לחוק העונשין בתקופה של שלוש שנים מהיום.,דיון והכרעה
61,ME-21-04-31822-60,"קנס בסך 4,000 ₪ או 20 ימי מאסר תחתם.",דיון והכרעה
62,ME-21-04-31822-60,הקנס ישולם עד ליום 1.02.22.,דיון והכרעה
63,ME-21-04-31822-60,54678313זכות ערעור לבית המשפט העליון בתוך 45 יום מהיום.,דיון והכרעה
64,ME-21-04-31822-60,"ניתן היום,  ט' שבט תשפ""ב, 11 ינואר 2022, במעמד המתייצבים.",דיון והכרעה
