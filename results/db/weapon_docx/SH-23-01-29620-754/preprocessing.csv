,verdict,text,part
0,SH-23-01-29620-754,"חוק העונשין, תשל""ז-1977: סע'  40ד', 40 ה', 40ט', 144(א), 40יא'","ש""ז פלר   יסודות בדיני עונשין "
1,SH-23-01-29620-754,"הנאשם הורשע על פי הודאתו בעבירות המיוחסות לו בכתב האישום - החזקת נשק שלא כדין – עבירה לפי סעיף 144(א) רישא לחוק העונשין, תשל""ז – 1977 והחזקת חלק של נשק – עבירה לפי סעיף 144(א) סיפא לחוק העונשין, תשל""ז – 1977.",גזר דין
2,SH-23-01-29620-754,"כעולה מעובדות כתב האישום החל ממועד שאינו בידיעת המאשימה במדויק ועד ליום 3/1/23, בשעות הבוקר, במהלך חיפוש שנעשה על פי צו בבית הנאשם באום אל פאחם, החזיק הנאשם בתוך חדר בקומה הראשונה, בתוך ארון אחסון בו סירים, באקדח חצי אוטומט מסוג FN  מספר סידורי",גזר דין
3,SH-23-01-29620-754,"L 30192, קליבר 9 מ""מ כשבתוך הנשק מחסנית ריקה התואמת את סוג הנשק.",גזר דין
4,SH-23-01-29620-754,במעשיו האמורים החזיק הנאשם שלא כדין באביזר נשק ובנשק שמסוגל לירות כדור ולהמית אדם.,גזר דין
5,SH-23-01-29620-754,"טרם שמיעת הטיעונים לעונש ולבקשת ב""כ הנאשם הופנה עניינו של הנאשם לשירות המבחן וזאת לצורך קבלת תסקיר לעניין העונש בעניינו.",גזר דין
6,SH-23-01-29620-754,"המאשימה לא התנגדה להפניית עניינו של הנאשם לשירות המבחן אולם ציינה שאין בכך כדי להגביל את עמדתה העונשית שהינה מאסר, כך גם הודע לנאשם ע""י בית המשפט.",גזר דין
7,SH-23-01-29620-754,"ביום 13/4/23 התקבל מטעם שירות המבחן התסקיר בעניינו של הנאשם ממנו עולה כי מדובר בנאשם בן 22 שנים, רווק, אשר עצור עד תום ההליכים, מיום 3/1/23.",גזר דין
8,SH-23-01-29620-754,"כעולה מהתסקיר, הנאשם לקח אחריות חלקית למעשיו, וציין כי הנשק שנמצא בבית המשפחה הוא שלו, וזאת לאחר שרכש אותו מצד ג'.",גזר דין
9,SH-23-01-29620-754,"הנאשם ביטא בפני שירות המבחן חרטה, ביחס למעשיו, והביע רגשות של צער והבנה לחומרת הסיטואציה בה הוא נמצא.",גזר דין
10,SH-23-01-29620-754,"שירות המבחן אף שוחח עם אביו של הנאשם ובמסגרת אותה שיחה, לדברי שירות המבחן, בלטה מצוקת האב סביב מעצרו הממושך של הנאשם, גישתו הייתה מגוננת מחד, ומאידך ביטא האב עמדות שומרות חוק ומכבדות ממסד.",גזר דין
11,SH-23-01-29620-754,"הנאשם נעדר עבר פלילי וזו מעורבותו הראשונה והיחידה בעבירות פליליות, התנהגותו אינה מעידה על דפוסי התנהגות עברייניים מושרשים.",גזר דין
12,SH-23-01-29620-754,"שירות המבחן התרשם בסופו של דבר כי קיים סיכון לא מבוטל להישנות התנהגות דומה בעתיד מצדו של הנאשם, ועל כן, לא מצא לנכון להמליץ על חלופה עונשית או שיקומית במסגרת הקהילה, כך שבסופו של דבר אין מנוס מהטלת ענישה מאחורי סורג ובריח לצד המלצה בפני הגורמים הרלוונטיים בשב""ס לשקול את האפשרות של שילוב הנאשם בהליך טיפולי מתאים בחסות שב""ס.",גזר דין
13,SH-23-01-29620-754,"ביום 3/5/23 נשמעו בפני טיעוני הצדדים לעניין העונש, המאשימה עתרה במסגרת טיעוניה למתחם ענישה הנע בין 18-36 חודשי מאסר ובתוך המתחם ביקשה המאשימה למקם את עונשו של הנאשם ברף התחתון לצד ענישה הצופה פני עתיד וקנס כספי שלא יפחת מ- 5,000 ₪.",גזר דין
14,SH-23-01-29620-754,"המאשימה הדגישה במסגרת טיעוניה את נסיבות ביצוע העבירות, את הפגיעה בערך החברתי המוגן, וכן את נסיבותיו האישיות של הנאשם  בהן העובדה כי מדובר בנאשם נטול הרשעות קודמות.",גזר דין
15,SH-23-01-29620-754,"המאשימה התייחסה במסגרת טיעוניה לעמדת שירות המבחן ולאמור בתסקיר, ועתרה להטלת ענישה התומכת בטיעוניה ובפסיקה אליה הפנתה במסגרת טיעונים אלה.",גזר דין
16,SH-23-01-29620-754,"מנגד, ב""כ הנאשם הפנה במסגרת טיעוניו לגילו הצעיר של מרשו, לעובדה כי מדובר בנאשם נטול הרשעות קודמות אשר הודה בעבירות המיוחסות לו בכתב האישום לקח אחריות על מעשיו חסך זמן שיפוטי יקר ושוהה במעצר עד תום ההליכים מיום 3/1/23.",גזר דין
17,SH-23-01-29620-754,"ב""כ הנאשם טען כי העבירות בהן הורשע מרשו לא בוצעו תוך תכנון מוקדם או תחכום, עסקינן בנאשם נורמטיבי בעל יציבות תעסוקתית אשר גדל במשפחה נורמטיבית ותומכת.",גזר דין
18,SH-23-01-29620-754,"לדבריו מרשו נגרר אחר חברה שולית, ועתה הוא מבין את משמעות בחירתו השגויה.",גזר דין
19,SH-23-01-29620-754,לדבריו יש לקבוע מתחם ענישה הנע בין 12-18 חודשים ובנסיבות העניין יש למקם את עונשו של הנאשם ברף התחתון של המתחם.,גזר דין
20,SH-23-01-29620-754,"ב""כ הנאשם הפנה לפסיקה התומכת בעמדתו.",גזר דין
21,SH-23-01-29620-754,"תיקון 113 לחוק העונשין, עיגן את הבניית שיקול הדעת השיפוטי והעניק מעמד בכורה לעיקרון ההלימה, היינו קיומו של יחס הולם בין חומרת מעשי העבירה, בנסיבותיו ומידת אשמו של הנאשם ובין סוג ומידת העונש המוטל עליו.",דיון והכרעה: 
22,SH-23-01-29620-754,"בהתאם לתיקון לחוק, על בית המשפט לקבוע את מתחם העונש ההולם למעשה העבירות שביצע הנאשם.",דיון והכרעה: 
23,SH-23-01-29620-754,"לשם כך יתחשב בית המשפט בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה המפורטות בסעיף 40ט' לחוק העונשין.",דיון והכרעה: 
24,SH-23-01-29620-754,"לכשייקבע מתחם הענישה, יקבע בית המשפט את העונש המתאים, בתוך המתחם, אשר יוטל על הנאשם וזאת בהתחשב בנסיבות שאינן קשורות בביצוע העבירה המפורטות בסעיף 40יא' לחוק.",דיון והכרעה: 
25,SH-23-01-29620-754,בית המשפט רשאי לחרוג ממתחם העונש ההולם בשל שיקולי שיקום או הגנה על שלום הציבור לפי סעיפים 40ד' ו40 ה' לחוק.,דיון והכרעה: 
26,SH-23-01-29620-754,"אין צורך להכביר מילים בדבר חומרת מעשיו של הנאשם, הערכים החברתיים שנפגעו ומידת הפגיעה בהם.",קביעת מתחם העונש ההולם:
27,SH-23-01-29620-754,"הנאשם במעשיו פגע בערכים חברתיים של שלום הציבור ובטחונו, הגנה על חיי אדם ועל הסדר הציבורי הואיל ונשק המוחזק שלא כדין עלול להביא לפגיעה בשלטון החוק ובנושאי שלטון החוק המבצעים את תפקידם ואף בפגיעה בגופם ובנפשם של אזרחים חפים מפשע.",קביעת מתחם העונש ההולם:
28,SH-23-01-29620-754,"פסיקת בתי המשפט, במיוחד בשנים האחרונות, מחמירה מאוד בעבירה של החזקת נשק שלא כדין נוכח התופעה החמורה והמסוכנת של החזקת נשק בידיים שאינן מורשות לכך.",קביעת מתחם העונש ההולם:
29,SH-23-01-29620-754,"החזקת נשק שלא כדין יש בה כדי להוביל, ואכן מובילה בפועל, למקרים חמורים של שימוש מסוכן בנשק, בין אם משום שהנשק מגיע לידיים עברייניות, בין אם הנשק מגיע לידי מי שמנסים לפגוע בביטחונם ובשלומם של תושבי המדינה ובין אם מחמת שנגרמות תאונות כתוצאה מהשימוש בנשק.",קביעת מתחם העונש ההולם:
30,SH-23-01-29620-754,"ביהמ""ש העליון חזר והזכיר רק לאחרונה:",קביעת מתחם העונש ההולם:
31,SH-23-01-29620-754,הפגיעה אף אינה תחומה רק לנזק הפיזי שנגרם כתוצאה מהשימוש בנשק בלבד.,קביעת מתחם העונש ההולם:
32,SH-23-01-29620-754,"השימוש בנשק עלול ליצור תחושת חשש, ופחד מפני ביצוע פעולה אלמנטרית שעומדת בליבת חופש התנועה.",קביעת מתחם העונש ההולם:
33,SH-23-01-29620-754,"בכך נוצרת ""הרתעה"" של הנפגע הפוטנציאלי.",קביעת מתחם העונש ההולם:
34,SH-23-01-29620-754,זהו רובד אחד.,קביעת מתחם העונש ההולם:
35,SH-23-01-29620-754,"רובד נוסף הוא התעצמות הפעילות העבריינית, פועלה ושאיפתה לשלוט בתחומים רחבים ושונים...",קביעת מתחם העונש ההולם:
36,SH-23-01-29620-754,"אקדח שיורה ""במערכה השלישית"" גורם כמובן לנזק רב, אך גם אקדח שמונח על השולחן ""במערכה הראשונה"" – אף אם לא נעשה בו כל שימוש אחר בהמשך – עלול לפגוע בשלום הציבור באופן ממשי.",קביעת מתחם העונש ההולם:
37,SH-23-01-29620-754,"יש לקשור אפוא מלחמת חורמה על עבירות הנשק למיניהן, וגם על בית המשפט לתרום את חלקו למלחמה זו באמצעות ענישה הולמת ומרתיעה.",קביעת מתחם העונש ההולם:
38,SH-23-01-29620-754,..,קביעת מתחם העונש ההולם:
39,SH-23-01-29620-754,"אין להפריז במשקל שיש לתת לנתונים כגון סוג האקדח, ולקבוע מעין ""מדרגה עונשית"" שמתמקדת אך ורק בנתון זה ובתוצאה, ולא בסיכון שנוצר.",קביעת מתחם העונש ההולם:
40,SH-23-01-29620-754,"העיקר נעוץ, כאמור, בכוחו של הנשק לפגוע באדם – ואף להמיתו – ולשבש את חיי השגרה של החברה.",קביעת מתחם העונש ההולם:
41,SH-23-01-29620-754,"כפי שהובהר, חלק מרעתן החולה של עבירות הנשק מצוי לאו דווקא בשימוש הישיר בנשק, אלא בנזקים שנלווים להחזקה ונשיאה של כלי נשק בידי אזרחים באופן בלתי חוקי.",קביעת מתחם העונש ההולם:
42,SH-23-01-29620-754,סקירת מדיניות הענישה הנהוגה בעבירת החזקת נשק מלמדת על טווח ענישה רחב התלוי לרוב בנסיבותיו של כל מקרה ומקרה.,קביעת מתחם העונש ההולם:
43,SH-23-01-29620-754,"במכלול הנסיבות, אני סבור כי העונש שהושת על המבקשים אף מקל עמם ואין בו כדי לבטא את החומרה שיש בהחזקת כלי הנשק המאולתרים.",קביעת מתחם העונש ההולם:
44,SH-23-01-29620-754,"באשר לבקשת הסנגור לקביעת מתחם ענישה חמור פחות מזה שאליו הפנתה המאשימה מצאתי לנכון להפנות לדברים נוספים שנכתבו בעניין סובח, שלדאבון הלב, רלוונטיים מתמיד בימים טרופים אלה כאשר אנו מתבשרים חדשות לבקרים על שימוש לא חוקי בנשק בסביבה אזרחית:",קביעת מתחם העונש ההולם:
45,SH-23-01-29620-754,"הנאשם כאמור, החזיק בתוך חדר בקומה הראשונה בביתו, מוסלק בארון אחסון ובו סירים, אקדח חצי אוטומטי המצויד במחסנית ריקה.",קביעת מתחם העונש ההולם:
46,SH-23-01-29620-754,"אמנם, בסופו של יום לא נעשה שימוש בנשק, עם זאת אין בכך כדי להפחית מחומרת הנסיבות הקשורות בביצוע המעשים ולהתעלם מהנזק ומהפגיעות הפוטנציאליות שהיו עלולים להתרחש.",קביעת מתחם העונש ההולם:
47,SH-23-01-29620-754,"בהתחשב בעובדות ונסיבות חמורות אלה ובמגמת ההחמרה ההדרגתית של בית המשפט העליון בעבירות נשק, מצאתי כי מתחם העונש ההולם בעניינו של הנאשם נע בין 13  ל- 36 חודשי מאסר בפועל.",קביעת מתחם העונש ההולם:
48,SH-23-01-29620-754,"אין כל חולק כי עונש מאסר בפועל יפגע בנאשם, שזוהי הסתבכותו הראשונה ומעולם לא נשא בעונש מאסר כך גם עמדה עונשית זו כלומר מאסר מאחורי סורג ובריח אף תואמת את עמדת שירות המבחן.",קביעת העונש ההולם
49,SH-23-01-29620-754,"עם זאת, לקחתי בחשבון את העובדה כי הנאשם נעדר עבר פלילי, זוהי אכן הסתבכותו הראשונה, הנאשם לקח אחריות על מעשיו, הודה בהזדמנות הראשונה וחסך זמן שיפוטי יקר.",קביעת העונש ההולם
50,SH-23-01-29620-754,"שיקולי הענישה בענייננו, מופנים במיוחד ואולי אף בעיקר להרתעת הפרט והרבים, שכן העבירות בהן הורשע הנאשם הוכרו זה מכבר כמכת מדינה ובתי המשפט מחויבים לנקוט במגמת ענישה מחמירה, כך שלכל מעורב פוטנציאלי יהיה ברור שהחזקת הנשק, השימוש בו, רכישתו, הובלתו, או סחר בו, יוביל בהכרח להטלת ענישה בדמות מאסר בפועל לתקופה ממושכת ומשמעותית שכן רק בדרך זו יהיה ברור לאותם מעורבים פוטנציאליים שמעורבות בעבירות שכאלה היא אינה כדאית.",קביעת העונש ההולם
51,SH-23-01-29620-754,"משנאמר כל זאת, בהתחשב בחומרת המעשים, בנסיבותיהם, במידת הפגיעה בערך החברתי ובמדיניות הענישה הנוהגת, בהודאתו של הנאשם ובנסיבות חייו, תוך עריכת איזון בין רכיבי הענישה השונים, אני מטיל על הנאשם את העונשים הבאים:",קביעת העונש ההולם
52,SH-23-01-29620-754,מאסר בפועל למשך 15 חודשים אשר יחושב מיום מעצרו 3/1/23.,קביעת העונש ההולם
53,SH-23-01-29620-754,"מאסר על תנאי לתקופה של 10 חודשים למשך 3 שנים  והתנאי הוא שהנאשם לא יעבור בפרק זמן זה, לאחר שחרורו מריצוי תום מאסרו בגין תיק זה, על אחת העבירות בהן הורשע או כל עבירת נשק מסוג פשע.",קביעת העונש ההולם
54,SH-23-01-29620-754,"קנס בסך של 7,500 ₪.",קביעת העונש ההולם
55,SH-23-01-29620-754,"יש לשלם את הקנס לחשבון המרכז לגביית קנסות, אגרות והוצאות ברשות האכיפה והגבייה, החל מחלוף 3 ימים מרגע מתן גזר הדין ועד ליום 15/11/23 וזאת באחת מהדרכים הבאות:",קביעת העונש ההולם
56,SH-23-01-29620-754,מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000 (ניתן לפנות לנציגים לקבלת מידע במספרים הללו).,קביעת העונש ההולם
57,SH-23-01-29620-754,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,קביעת העונש ההולם
58,SH-23-01-29620-754,ניתן בזאת צו להשמדת מוצגים.,קביעת העונש ההולם
59,SH-23-01-29620-754,גזר דין זה מהווה פקודת מאסר.,קביעת העונש ההולם
60,SH-23-01-29620-754,זכות ערעור לבית המשפט המחוזי בחיפה  תוך 45 ימים מהיום.,קביעת העונש ההולם
61,SH-23-01-29620-754,"ניתן היום,  י""א סיוון תשפ""ג, 31 מאי 2023, בהעדר הצדדים.",קביעת העונש ההולם
