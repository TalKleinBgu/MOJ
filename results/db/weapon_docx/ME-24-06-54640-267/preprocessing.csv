,verdict,text,part
0,ME-24-06-54640-267,"עו""ד נדב שחם; עו""ד חני שפירא",עלאא אלדין נופל
1,ME-24-06-54640-267,"חוק העונשין, תשל""ז-1977: סע'  40ב, 40ג(א), 40ג(ב), 40ו, 40ז, 40ט, 40ט(א), סק (1)), 40ט.א.10., 40ט.א.11, סק (2)), סק (3)), סק (4))., סק (5)), 40ט.א.6., 40ט.א.7., 40ט.א.8., 40ט.א.9., 144(ב), 144(ז), 40יא, 40יב",עלאא אלדין נופל
2,ME-24-06-54640-267,"הנאשם הורשע בנשיאת נשק, על פי הודאתו שניתנה במסגרת הסדר טיעון.",גזר דין
3,ME-24-06-54640-267,הגיעה העת לגזור את עונשו.,גזר דין
4,ME-24-06-54640-267,מעשי הנאשם והעבירה שבה הורשע,גזר דין
5,ME-24-06-54640-267,"בהכרעת הדין נקבע, על יסוד הודאת הנאשם, כי ביום 10.6.24 בשעה 02:00 לפנות בוקר לערך, הוא נסע ברכבו, תוך שהוא נושא ומוביל שלא כדין רובה דמוי M-16 שבכוחו להמית אדם.",גזר דין
6,ME-24-06-54640-267,"בגין כך הורשע הנאשם בעבירה של נשיאת נשק שלא כדין, לפי סעיף 144(ב) לחוק העונשין, התשל""ז-1977 (להלן: חוק העונשין).",גזר דין
7,ME-24-06-54640-267,"יוער כי הוסכם בין הצדדים שהנאשם נעצר עם הנשק בעקבות מידע מודיעיני, ושהנשק נתפס על ידי המאשימה.",גזר דין
8,ME-24-06-54640-267,ההליך והראיות לעניין העונש,גזר דין
9,ME-24-06-54640-267,הסדר הטיעון לא כלל הסכמה עונשית.,גזר דין
10,ME-24-06-54640-267,המאשימה הגישה תדפיס מידע פלילי בעניינו של הנאשם.,גזר דין
11,ME-24-06-54640-267,"מתדפיס זה עולה כי חרף היותו כבן 22 בלבד, הנאשם הוא בעל שתי הרשעות קודמות: האחת בגין עבירות של נשיאת נשק ותחמושת שביצע בשנת 2016 בהיותו כבן 13.5, והשנייה משנת 2021 בגין ניסיון לתקיפת שוטר כשהתוקף מזוין בנשק חם או קר.",גזר דין
12,ME-24-06-54640-267,"בגין ההרשעה הראשונה שהה הנאשם במעון נעול למשך שנתיים וחצי, ונגזרו עליו עונשים נוספים, ובגין ההרשעה השנייה נגזרו על הנאשם 7 חודשי מאסר בפועל ומאסר על תנאי.",גזר דין
13,ME-24-06-54640-267,"הנאשם מצידו הגיש מסמכים המלמדים על כך שלאורך השנים הוא סיים מספר הכשרות ומסגרות: כך, בשנת 2017 סיים הנאשם תוכנית בת 150 שעות בשם ""צעירים בונים"", שנועדה להעניק כלים לפיתוח אישי ולהכשרה מקצועית; בשנת 2018 הוא השלים 12 שנות לימוד במסגרת תוכנית היל""ה מטעם המינהל לקידום נוער במשרד החינוך ועמד בבחינות; בשלב מסוים השלים הנאשם הכשרה במשחק בבית ספר למשחק בשם Image; וכן רכש הכשרה בסַפַּרוּת בת 40 שעות.",גזר דין
14,ME-24-06-54640-267,כמו כן הגיש הנאשם תיעוד ספורדי בנוגע לעבודות שבהן עבד (המסמכים כולם סומנו כמוצג נ/1).,גזר דין
15,ME-24-06-54640-267,מטעם הנאשם העידה אחותו הבכורה.,גזר דין
16,ME-24-06-54640-267,"האחות סיפרה על הרקע המשפחתי המורכב ביותר שבו גדל הנאשם, אשר אביו מרצה בכלא שנות מאסר ארוכות בשל התנהלותו כלפי מי מבני משפחתו, ועל התפקיד שיועד לנאשם מקטנותו כמגינן של נשות המשפחה.",גזר דין
17,ME-24-06-54640-267,"האחות סיפרה גם על התנהלות האב כלפי הנאשם והשלכותיה, וציינה כי נוכח המצב המורכב, הוא ואחיותיו הועברו למסגרות מוסדיות.",גזר דין
18,ME-24-06-54640-267,כמו כן התייחסה האחות לרקע להרשעת הנאשם בעבירה של נשיאת נשק ותחמושת בהיותו קטין מנקודת מבטה.,גזר דין
19,ME-24-06-54640-267,"האחות גם העידה על התקדמותו של הנאשם במעון הנעול שבו שהה ולאחריו, ועל יחסו הטוב לבנות המשפחה, וכן התייחס לתנאי מעצר הנוכחי.",גזר דין
20,ME-24-06-54640-267,"האחות הביעה תקווה שהנאשם יתקדם בחייו, וביקשה להקל עמו.",גזר דין
21,ME-24-06-54640-267,"הדברים פורטו גם בכתב, ועל מנת לשמור על פרטיות הנאשם ובנות משפחתו אסתפק בהפניה לכתוב (מוצג נ/1).",גזר דין
22,ME-24-06-54640-267,הצדדים הגישו עיקרי טענות בכתב והשלימו את טענותיהם בדיון.,גזר דין
23,ME-24-06-54640-267,"המאשימה טוענת כי מתחם העונש ההולם למעשי הנאשם נע בין 30 ל-52 חודשי מאסר בפועל ולצדם עונשים נוספים, והעונש המתאים לו עומד על 42 חודשי מאסר בפועל, ולצדו מאסר על תנאי וקנס.",גזר דין
24,ME-24-06-54640-267,כמו כן עתרה המאשימה לחלט את הרכב ששימש לביצוע העבירה.,גזר דין
25,ME-24-06-54640-267,"מבחינת נסיבות הקשורות בביצוע העבירה, המאשימה טוענת כי מדובר היה בנשיאת רובה, הגם שדמוי M-16, ברכב, באופן המלמד על זמינות השימוש בו.",גזר דין
26,ME-24-06-54640-267,מבחינת נסיבות שאינן קשורות בביצוע העבירה טוענת המאשימה כי לטובת הנאשם עומדת הודאתו במסגרת הסדר טיעון וגילו הצעיר יחסית.,גזר דין
27,ME-24-06-54640-267,"לטובת הנאשם עומדות גם נסיבות חייו המורכבות כפי שפירטה אחותו, אולם נטען כי בעבירות מעין אלה המשקל שיש ליתן לנסיבות כאמור הוא מוגבל.",גזר דין
28,ME-24-06-54640-267,"אל מול אלה, עומד לחובת הנאשם עברו הפלילי לרבות בעבירות דומות, ועל כן העונש המתאים לו מצוי מעט מעל אמצע המתחם.",גזר דין
29,ME-24-06-54640-267,המאשימה עתרה גם לחלט את הרכב ששימש לביצוע העבירה.,גזר דין
30,ME-24-06-54640-267,"באת כוח הנאשם מצידה לא נקבה בפירוט בגבולות מתחם העונש ההולם הראוי, לטענתה, אולם ביקשה שהעונש שיוטל על הנאשם יפחת מ-30 חודשי מאסר בפועל.",גזר דין
31,ME-24-06-54640-267,מבחינת נסיבות הקשורות בביצוע העבירה נטען כי מדובר היה בנשיאת רובה לא תקני וללא תחמושת; שהייתה ידועה לכוחות הביטחון השונים; והרובה אף נתפס - כך שהנזק הפוטנציאלי היה מוגבל ולא נגרם נזק בפועל.,גזר דין
32,ME-24-06-54640-267,"מבחינת נסיבות שאינן קשורות בביצוע העבירה נטען כי הנאשם הוא צעיר כבן 22, וכי עברו הפלילי אינו צריך להשליך על עונשו, בין היתר משום שאת עבירת הנשק הקודמת ביצע בהיותו כבן 13.5 שנים.",גזר דין
33,ME-24-06-54640-267,"עוד נטען כי נסיבותיו המשפחתיות של הנאשם מורכבות, וכי לאחר סיום תקופת שהותו במעון נעול הוא פעל לשקם את חייו, בכך שעבד, למד ואף רכש הכשרה מקצועית מגוונת.",גזר דין
34,ME-24-06-54640-267,"באת כוח הנאשם הותירה את חילוט הרכב לשיקול דעת בית המשפט, אך ציינה כי ככל שהרכב יחולט יש לראות בכך מרכיב משמעותי בעונש.",גזר דין
35,ME-24-06-54640-267,"הנאשם עצמו אמר כי הוא מצטער על מעשיו, וכי מעצרו הביא אותו למחשבה מעמיקה על התנהלותו ולרצון לשנותה.",גזר דין
36,ME-24-06-54640-267,"לדברי הנאשם, חווית חיים זו של פחד והעדר מוגנות עמדה בבסיס עבירות נשיאת הנשק והתחמושת שביצע הן בילדותו והן כעת.",גזר דין
37,ME-24-06-54640-267,"הנאשם ביקש רחמים כדי לאפשר לו לתקן את מה שאביו קלקל, ולהמשיך להתקדם בחייו.",גזר דין
38,ME-24-06-54640-267,ה(1) גזירת הדין - כללי,גזר דין
39,ME-24-06-54640-267,"חלק מהנסיבות הקשורות בביצוע העבירה מנויות בסעיף 40ט לחוק, אולם ניתן לשקול גם נסיבות אחרות (ראו סעיף 40יב לחוק).",גזר דין
40,ME-24-06-54640-267,"לאחר קביעת מתחם העונש יש לגזור את העונש המתאים לנאשם, שככלל אמור להיגזר בתוך המתחם.",גזר דין
41,ME-24-06-54640-267,"זאת בהתחשב בנסיבות שאינן קשורות בביצוע העבירה (סעיף 40ג(ב) לחוק) המפורטות בסעיף 40יא לחוק (אולם גם כאן הרשימה אינה סגורה, ראו סעיף 40יב לחוק), וכן בשיקולים של הרתעת הנאשם והרתעת הרבים (סעיפים 40ו-40ז לחוק).",גזר דין
42,ME-24-06-54640-267,ה(2) מתחם העונש ההולם למעשהו של הנאשם,גזר דין
43,ME-24-06-54640-267,"השיקולים הרלוונטיים לקביעת מתחם העונש ההולם הם כאמור הערכים החברתיים שנפגעו מביצוע העבירה, מידת הפגיעה בהם, מדיניות הענישה הנהוגה, ונסיבות הקשורות בביצוע העבירה.",גזר דין
44,ME-24-06-54640-267,אתייחס לשיקולים אלה.,גזר דין
45,ME-24-06-54640-267,ה(2)(1) הערכים החברתיים שנפגעו,גזר דין
46,ME-24-06-54640-267,"במקרה שכאן, הנאשם נשא נשק מסוג רובה דמוי M-16, בתוך רכב.",גזר דין
47,ME-24-06-54640-267,"נסיבות אלה משקפות פגיעה לא מבוטלת בערכים החברתיים, הן בשל כך שמדובר בנשיאה למרחק משמעותי, והן בשל סוג הנשק.",גזר דין
48,ME-24-06-54640-267,ה(2)(2) נסיבות ביצוע העבירה (סעיף 40ט(א) לחוק העונשין),גזר דין
49,ME-24-06-54640-267,"הנסיבות הבסיסיות עולות מתיאור המעשים בכתב האישום: נשיאת רובה, שהוא נשק התקפי, ברכב, באישון ליל, אם כי מדובר היה ברובה דמוי M-16 ולא ברובה מקורי.",גזר דין
50,ME-24-06-54640-267,"הנשיאה הייתה מתוכננת מעצם טיבה (ס""ק (1)); הנאשם ביצע אותה לבדו ולא נטען כי אחר השפיע עליו (ס""ק (2)); הנזק שהיה עלול להיגרם הוא נזק לחיים או לגוף (ס""ק (3)); ולמרבה המזל לא נגרם נזק בפועל, מה גם שהרובה נתפס על ידי המאשימה (ס""ק (4)).",גזר דין
51,ME-24-06-54640-267,"לא הובהר מה היה המניע הקונקרטי למעשהו של הנאשם (ס""ק (5)), ולא נטען להתקיימותן של נסיבות ייחודיות אחרות (ס""ק (6)-(11)).",גזר דין
52,ME-24-06-54640-267,באת כוח הנאשם ייחסה כאמור משקל משמעותי לכך שלא נקבע שעם הרובה נישאה תחמושת.,גזר דין
53,ME-24-06-54640-267,"אכן, לנסיבה זו יש משקל, והיא מלמדת שהנזק המיידי הצפוי מהרובה במצב שבו נשא אותו הנאשם היה מתון.",גזר דין
54,ME-24-06-54640-267,ה(2)(3) מדיניות הענישה הנהוגה,גזר דין
55,ME-24-06-54640-267,העונש המרבי לעבירת נשיאת נשק עומד על עשר שנות מאסר.,גזר דין
56,ME-24-06-54640-267,"העונש המזערי עומד, ככלל, על רבע מעונש זה, אם כי חלקו יכול להיגזר בדרך של מאסר על תנאי.",גזר דין
57,ME-24-06-54640-267,"אשר למדיניות הענישה הנהוגה, הרי שבית המשפט העליון עמד לא אחת על החומרה שבה יש להתייחס אל עבירות נשק בכלל:",גזר דין
58,ME-24-06-54640-267,עבירות הנשק הפכו זה מכבר למכת מדינה.,גזר דין
59,ME-24-06-54640-267,"חומרתן היתרה של עבירות אלה, פגיעתן הקשה והשפעתן על תחושת הביטחון של כלל אזרחי המדינה, זכו להתייחסות נרחבת בפסקי דין רבים של בית משפט זה.",גזר דין
60,ME-24-06-54640-267,"צוין כי עבירות אלה מייצרות במהותן איומים וסיכונים משמעותיים לשלום הציבור וביטחונו, והן מהוות בסיס לביצוע פעילות עבריינית, פשיעה לאומנית ופעולות טרור מסכנות חיים.",גזר דין
61,ME-24-06-54640-267,"זמינותם ונגישותם של כלי נשק בלתי חוקיים מאפשרות שימוש תדיר בנשק ככלי לפתרון סכסוכים, לעיתים תוך ירי באזורי מגורים, וגביית קורבנות בגוף ובנפש.",גזר דין
62,ME-24-06-54640-267,בית משפט זה עמד לא אחת על כך שתרומתם העיקרית של בתי המשפט למיגור תופעת עבריינות הנשק ונגזרותיה היא בהטלת עונשים חמורים ומרתיעים על עברייני הנשק.,גזר דין
63,ME-24-06-54640-267,מדיניות ההחמרה בענישה בגין עבירות נשק מתבטאת בתיקון החקיקה שבו כאמור הוספו עונשים מזעריים לעבירות נשק שונות (סעיף 144(ז) לחוק העונשין בנוסחו היום).,גזר דין
64,ME-24-06-54640-267,מתחם הענישה הרגיל שראוי לקבוע לנאשם בגיר בגין נשיאה בלתי חוקית של נשק חם במרחב הציבורי נע בין 30 ל-42 חודשי מאסר בין סורג ובריח (לצד עונשים נלווים בדמותם של מאסר-על-תנאי וקנס).,גזר דין
65,ME-24-06-54640-267,"הווה אומר: באין נסיבות מיוחדות לחומרא או לקולא, יהא זה בהחלט סביר אם בית משפט יטיל על נאשם כאמור עונש של 36 חודשי מאסר לריצוי בפועל.",גזר דין
66,ME-24-06-54640-267,"תקוותי היא כי אמות מידה אלה תנחנה את הערכאות הדיוניות באופן שיטתי, כך שמדיניות הענישה אשר נקוטה בידינו ביחס לעבירות נשק תיושם כהלכתה ובמלוא עוצמתה",גזר דין
67,ME-24-06-54640-267,"(שם, פיסקה 16 (14.9.2022), ההדגשה במקור).",גזר דין
68,ME-24-06-54640-267,ה(2)(4) המסקנה בעניין מתחם העונש ההולם,גזר דין
69,ME-24-06-54640-267,"על רקע הערכים החברתיים שנפגעו; על רקע נסיבות ביצוע העבירה על ידי הנאשם ומידת הפגיעה בערכים כעולה מן האמור לעיל; ועל רקע פסקי הדין שהובאו והמתחם שהותווה בהם ביחס לנשיאת רובה כמו במקרה שכאן; ומנגד תוך מתן משקל לכך שמדובר ברובה דמוי M-16 וללא תחמושת כלשהי – סבורני כי יש להעמיד את מתחם העונש ההולם על בין 26 ל-40 חודשי מאסר בפועל, ולצידם עונשים נלווים.",גזר דין
70,ME-24-06-54640-267,ה(3) העונש המתאים לנאשם,גזר דין
71,ME-24-06-54640-267,"בגזירת עונשו של הנאשם בתוך המתחם יש להתחשב בנסיבות שאינן קשורות בביצוע העבירות (סעיף 40יא לחוק העונשין), וכן בשיקולי הרתעה אישית והרתעת הרבים (סעיפים 40ו-ז לחוק).",גזר דין
72,ME-24-06-54640-267,הנאשם כבן 22.,גזר דין
73,ME-24-06-54640-267,"לזכותו פועלת העובדה שהוא נטל אחריות על מעשיו בפני בית המשפט, והביא לחיסכון במשאבים שיפוטיים ובמשאבי גורמי האכיפה.",גזר דין
74,ME-24-06-54640-267,"אמנם, הסדר הטיעון הושג לאחר העברת ההליך לשמיעת העדויות, אולם עדיין מדובר בשלב ראשוני של ההליך.",גזר דין
75,ME-24-06-54640-267,"לזכות הנאשם עומדות גם נסיבותיו המשפחתיות והסביבתיות המורכבות ביותר, כפי שעלו מעדות אחותו ומדבריו שלו, שחדרו אל הלב ושיקפו גם את תחושת העדר המוגנות העמוקה שחווה הנאשם מקטנות.",גזר דין
76,ME-24-06-54640-267,"כמו כן עומד לזכות הנאשם ניסיונו להשתלם, להתקדם, ללמוד, ולרכוש הכשרה מקצועית נורמטיבית ומגוונת.",גזר דין
77,ME-24-06-54640-267,"לזכות הנאשם עומדת גם העובדה שהוא עצור מזה כתשעה חודשים, ותנאי המעצר נוקשים מתנאי המאסר.",גזר דין
78,ME-24-06-54640-267,"לחובת הנאשם עומד עברו הפלילי, שחרף גילו הצעיר כבר עומד על שתי הרשעות.",גזר דין
79,ME-24-06-54640-267,"אמנם ההרשעה הראשונה מתייחסת לעבירה שביצע הנאשם בהיותו כבן 13.5 בלבד, אולם מדובר בעבירה דומה לזו שכאן, ובעטיה ריצה הנאשם עונש ממושך במעון נעול.",גזר דין
80,ME-24-06-54640-267,"למרבה הצער, למרות זאת הנאשם לא למד את לקחו, ושב על עבירה דומה כעת.",גזר דין
81,ME-24-06-54640-267,"הרשעה נוספת היא בעבירות של ניסיון לתקיפת שוטר כשהתוקף מזוין בנשק חם או קר משנת 2021, ועונש של שבעה חודשי מאסר בפועל שהוטל על הנאשם לא הרתיע אותו מלבצע את העבירה הנוכחית.",גזר דין
82,ME-24-06-54640-267,עובדות אלה מצדיקות ליתן משקל ממשי לשיקולי הרתעה אישית.,גזר דין
83,ME-24-06-54640-267,"נוכח כל האמור, ותוך מתן משקל לנסיבות החיים המורכבות ולכך שאת עבירת הנשק הקודמת ביצע הנאשם בהיותו עוּל ימים, נגזרים בזאת על הנאשם העונשים הבאים:",גזר דין
84,ME-24-06-54640-267,"34 חודשי מאסר בפועל, שיימנו החל ממועד מעצר הנאשם בגין ההליך שכאן.",גזר דין
85,ME-24-06-54640-267,מאסר על-תנאי לתקופה של 12 חודשים.,גזר דין
86,ME-24-06-54640-267,הנאשם יישא עונש זה אם בתוך שלוש שנים מיום שחרורו יעבור עבירת נשק מסוג פשע.,גזר דין
87,ME-24-06-54640-267,מאסר על תנאי לתקופה של 6 חודשים.,גזר דין
88,ME-24-06-54640-267,הנאשם יישא עונש זה אם בתוך שלוש שנים מיום שחרורו יעבור עבירת מסוג עוון הקשורה בנשק.,גזר דין
89,ME-24-06-54640-267,"5129371לבקשת המאשימה, ובהעדר התנגדות הנאשם, יחולט רכב טויוטה נושא לוחית רישוי 01084956 ששימש לביצוע העבירה.",גזר דין
90,ME-24-06-54640-267,"בשים לב לכך ולמשך המאסר, לא יוטל על הנאשם גם קנס.",גזר דין
91,ME-24-06-54640-267,"54678313יש לקוות כי לאחר שחרורו אכן יגשים הנאשם את שאיפתו לחיים נורמטיביים, ויממש את עצמו, בין בכיוונים המקצועיים המגוונים שאותם למד ובין בכיוונים אחרים.",גזר דין
92,ME-24-06-54640-267,ניתן לערער על פסק הדין בתוך 45 ימים.,גזר דין
93,ME-24-06-54640-267,"ניתן היום,  כ""ג אדר תשפ""ה, 23 מרץ 2025, במעמד הצדדים.",גזר דין
