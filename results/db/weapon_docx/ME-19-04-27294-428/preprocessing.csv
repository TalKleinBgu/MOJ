,verdict,text,part
0,ME-19-04-27294-428,נור עוויסאת (עצור בפיקוח),נגד
1,ME-19-04-27294-428,"חוק העונשין, תשל""ז-1977: סע'  29, 40ב, 40ג, 40ט, 144, 144(ב), 275",הנאשם
2,ME-19-04-27294-428,"הנאשם הורשע על יסוד הודאתו בעובדות כתב האישום שתוקן במסגרת הסדר טיעון בין הצדדים (א/1),  בביצוע עבירה של נשיאה והובלת נשק בצוותא חדא, עבירה לפי סעיפים 144(ב) רישא וסיפא ו- 29 לחוק העונשין, התשל""ז- 1977.",גזר דין
3,ME-19-04-27294-428,"כאן אציין כי לא גובשה הסכמה בתיק זה לעניין העונש, למעט לכך שהמאשימה תעתור, בין היתר, למאסר מותנה שיכלול גם עבירה של הפרעה לשוטר, לפי סעיף 275 לחוק העונשין וההגנה תסכים לכך שהמאסר המותנה יכלול את העבירה הנ""ל.",גזר דין
4,ME-19-04-27294-428,בין הנאשם לבין הקטין ס.מ יליד 26/06/2001 המתגורר בבאקה אל- ע'רביה (להלן: הקטין) ישנה הכרות שטחית.,כתב האישום המתוקן
5,ME-19-04-27294-428,"בערב יום 5/4/19 התקיימה בשכונת הבדואים בבאקה אל-ע'רביה שמחה משפחתית של בן דודו של הנאשם (להלן: האירוע), בה נכחו הנאשם והקטין.",כתב האישום המתוקן
6,ME-19-04-27294-428,"במועד שאינו ידוע למאשימה,  הוסלק על עץ במטע זיתים סמוך למקום האירוע (להלן: המטע) תת מקלע מאולתר שסוגל לירות כדור ובכוחו להרוג אדם וכן מחסנית מתאימה (להלן: הנשק).",כתב האישום המתוקן
7,ME-19-04-27294-428,בזמן האירוע  בסמוך למקום האירוע התקיימה פעילות משטרתית יזומה כנגד ביצוע עבירות בנשק.,כתב האישום המתוקן
8,ME-19-04-27294-428,מעט לאחר השעה 23:00 עזבו הנאשם והקטין את האירוע וצעדו למטע על מנת לשאת ולהוביל מהמקום את הנשק אל האירוע.,כתב האישום המתוקן
9,ME-19-04-27294-428,"הנאשם והקטין הגיעו אל המטע, הנאשם הוציא את הנשק מהמקום בו הוסלק והכניסו לתיק, ואז החלו הנאשם והקטין  להתרחק מהמקום, בצוותא חדא, כאשר הנאשם נושא ומוביל בידו את התיק ובתוכו הנשק.",כתב האישום המתוקן
10,ME-19-04-27294-428,בשלב זה פעלו השוטרים שהיו במקום במטרה לעצור את הנאשם ואת הקטין.,כתב האישום המתוקן
11,ME-19-04-27294-428,"השוטר אלון דוידי הבחין בחפץ שסבר כי הוא אקדח בידו השמאלית של הנאשם, צעק לעברו ""משטרה זרוק את הנשק מיד או שאני יורה""  והוציא את אקדח השירות שלו.",כתב האישום המתוקן
12,ME-19-04-27294-428,"לאחר שהנאשם לא נשמע להוראות השוטרים, ביצע השוטר אלון דוידי, נוכח הסכנה שחש, ירי אזהרה באוויר.",כתב האישום המתוקן
13,ME-19-04-27294-428,גם השוטר אבי אשואן שלף ודרך בשלב זה את אקדח השירות שלו.,כתב האישום המתוקן
14,ME-19-04-27294-428,"בשלב זה, הסתובב הנאשם לעבר השוטר אלון דוידי כשהוא מחזיק את החפץ בידו.",כתב האישום המתוקן
15,ME-19-04-27294-428,"הנאשם והקטין המשיכו בבריחתם, עברו מעל גדר שהייתה במקום ונמלטו מהשוטרים.",כתב האישום המתוקן
16,ME-19-04-27294-428,"במהלך מנוסתו הנאשם זרק את התיק עם הנשק בפח סמוך, שם אותר על ידי שוטרי משטרת ישראל.",כתב האישום המתוקן
17,ME-19-04-27294-428,"במעשיהם הנ""ל נשאו והובילו, בלא רשות על פי דין,  הנאשם והקטין, בצוותא חדא, תת מקלע מאולתר ומחסנית תואמת המהווה אביזר לנשק.",כתב האישום המתוקן
18,ME-19-04-27294-428,"תסקירו הראשון של שירות המבחן שהוגש על אודות הנאשם מלמד על בחור צעיר, בן 19.5, השוהה כיום במעצר באיזוק אלקטרוני, בתנאי מעצר בית מלא בבית הוריו.",תסקירי שירות המבחן
19,ME-19-04-27294-428,טרם מעצרו התגורר הנאשם עם אחיו בדירה שכורה בפתח תקווה ועבד עמו בהובלות בשופרסל.,תסקירי שירות המבחן
20,ME-19-04-27294-428,עברו הפלילי של הנאשם נקי.,תסקירי שירות המבחן
21,ME-19-04-27294-428,שירות המבחן התרשם כי הנאשם גדל במשפחה תומכת ומכילה בה זכה ליחס חם.,תסקירי שירות המבחן
22,ME-19-04-27294-428,"עוד התרשם שירות המבחן כי לנאשם קווי אישיות תלותיים והוא מגלה נזקקות לליווי ולתמיכה משפחתית, וכן הוא נעדר בשלות רגשית ובעל דפוסי חשיבה ילדותיים.",תסקירי שירות המבחן
23,ME-19-04-27294-428,"בנוסף, סבור שירות המבחן כי הנאשם אינו בעל דפוסים עבריינים מושרשים וכי ההליך הפלילי המתנהל נגדו מהווה עבורו הרתעה וגבול ברור למניעת הישנות התנהגות דומה.",תסקירי שירות המבחן
24,ME-19-04-27294-428,"שרות המבחן העריך בתסקירו הנ""ל קיום סיכון נמוך בעתיד להתנהגות אלימה של הנאשם ברמת חומרה נמוכה.",תסקירי שירות המבחן
25,ME-19-04-27294-428,"עוד עולה מהתסקיר הנ""ל, כי הנאשם לקח בפני שירות המבחן אחריות לביצוע העבירה.",תסקירי שירות המבחן
26,ME-19-04-27294-428,הנאשם תיאר בפני שירות המבחן את תחושת הריגוש  שחש עת שאחז בנשק ואת תחושת הבהלה שחש כשברח מהמשטרה.,תסקירי שירות המבחן
27,ME-19-04-27294-428,"הנאשם הסביר לשירות המבחן, כי לא הבין את השלכות מעשיו וכיום הוא מבין היטב את חומרתם.",תסקירי שירות המבחן
28,ME-19-04-27294-428,"שירות המבחן התרשם, כי  הנאשם חש צורך לפרוק מעמסות ומחויבויות וחיפש צורך בפורקן סביב התעניינות בנשק, דבר שלתפיסתו מסמל גבריות וחוזק, וזאת מבלי ששקל לעומק את השלכות מעשיו.",תסקירי שירות המבחן
29,ME-19-04-27294-428,"עוד התרשם שירות המבחן כי הנאשם נטה לצמצם את המידע שמסר לשירות המבחן, להסתיר ולהפחית מחומרת מעשיו.",תסקירי שירות המבחן
30,ME-19-04-27294-428,"נוכח התרשמות שירות המבחן כי צריך לסייע בהליך טיפולי לנאשם להבין לעומק את החומרה שבביצוע העבירה ובכך להפחית הסיכון להישנות התנהגות דומה, הובהר בתסקיר כי לצורך בחינת הירתמותו והשתלבותו של הנאשם בטיפול, יש צורך בדחיית הדיון.",תסקירי שירות המבחן
31,ME-19-04-27294-428,"מהתסקיר המשלים שהוגש ביום 10/5/20 עולה, כי במהלך תקופת הדחייה הביע הנאשם, במפגש עם שרות המבחן, נכונות להשתלב בקבוצה טיפולית המיועדת למי שביצע עבירה ראשונה וכוללת 8 מפגשים.",תסקירי שירות המבחן
32,ME-19-04-27294-428,הנאשם לא הגיע במועד תחילת פעילות הקבוצה אף שידע על אותו מועד.,תסקירי שירות המבחן
33,ME-19-04-27294-428,הנאשם לא יצר קשר עם שירות המבחן לעניין אי הגעתו למפגש.,תסקירי שירות המבחן
34,ME-19-04-27294-428,"לפניית שרות המבחן אליו טלפונית, השיב הנאשם כי אביו חלה ולא היה מי שילווה אותו למפגש.",תסקירי שירות המבחן
35,ME-19-04-27294-428,"הנאשם זומן לפגישה נוספת והודע לו על מועדה, אך גם אליה לא הגיע.",תסקירי שירות המבחן
36,ME-19-04-27294-428,"לפניית שרות המבחן אליו, השיב שוב תשובה תמוהה, לפיה סבר כי שרות המבחן יתזכר אותו לגבי מועד הפגישה.",תסקירי שירות המבחן
37,ME-19-04-27294-428,"היות והנאשם לא נכח בשניים מתוך שמונת המפגשים של הקבוצה, נמסר לו כי לא יוכל להצטרף לקבוצה.",תסקירי שירות המבחן
38,ME-19-04-27294-428,מאז נותק הקשר של שירות המבחן עם הנאשם.,תסקירי שירות המבחן
39,ME-19-04-27294-428,"בבואו לגבש המלצתו בעניינו של הנאשם, שקל שירות המבחן, במסגרת גורמי הסיכון, את חומרת נסיבות ביצוע העבירה, את רצונו של הנאשם לגבש לעצמו מעמד אותו חווה כגברי באמצעות השימוש בנשק וכן את הניסיון הטיפולי שכשל.",תסקירי שירות המבחן
40,ME-19-04-27294-428,מכך באה התרשמות שירות המבחן כי הנאשם נעדר מוטיבציה לטיפול.,תסקירי שירות המבחן
41,ME-19-04-27294-428,במסגרת מרכיבי הסיכוי נשקל עברו הנקי של הנאשם והעובדה שמדובר בעבירה ראשונה.,תסקירי שירות המבחן
42,ME-19-04-27294-428,"בסיכומו של דבר, סבור שירות המבחן, כי הנאשם אינו פנוי לטיפול ולפיכך נמנע מלבוא בהמלצה טיפולית בעניינו.",תסקירי שירות המבחן
43,ME-19-04-27294-428,"בפתח טיעוניה לעונש ציינה ב""כ המאשימה את עובדות כתב האישום המתוקן בהן הודה הנאשם, וזאת על מנת ללמד על חומרת מעשיו.",טיעוני הצדדים לעונש
44,ME-19-04-27294-428,"לטענת המאשימה, הערך החברתי המוגן שנפגע במקרה דנן הוא שלום הציבור וביטחונו.",טיעוני הצדדים לעונש
45,ME-19-04-27294-428,"ב""כ המאשימה ציינה לחומרה את התכנון שקדם למעשיו של הנאשם, תוך שהדגישה כי  הנאשם והקטין  עזבו, באישון לילה, את האירוע המשפחתי בכוונה להביא את הנשק שהוסלק במטע אל האירוע המשפחתי, כך שאלמלא הפעילות המשטרתית הם היו מממשים את תכניתם  ובכך מסכנים חיי אדם.",טיעוני הצדדים לעונש
46,ME-19-04-27294-428,"ב""כ המאשימה ציינה את חלקו הבלעדי של הנאשם בביצוע העבירות, לצד הנזק הפוטנציאלי והממשי הטמון במעשיו.",טיעוני הצדדים לעונש
47,ME-19-04-27294-428,"הוטעם כי הנאשם והקטין נסו מפני השוטרים, וכי במהלך מנוסתו זרק הנאשם את התיק עם הנשק לפח סמוך, על כל המשתמע מכך.",טיעוני הצדדים לעונש
48,ME-19-04-27294-428,הנאשם אף הביא את השוטרים לבצע  ירי באוויר מספר פעמים כדי למנוע את מנוסתו.,טיעוני הצדדים לעונש
49,ME-19-04-27294-428,"ב""כ המאשימה הפנתה לתסקירי שירות המבחן שלא באו בהמלצה טיפולית בעניינו של הנאשם ומהם עולה, כי הנאשם מתייחס באופן קונקרטי ומצומצם למעשים, מפחית מחומרתם ונוטה להסתרה.",טיעוני הצדדים לעונש
50,ME-19-04-27294-428,"בסיכומו של דבר, לאחר שסקרה פסיקה מטעמה לעניין העונש ובהסתמך על הנחיית פרקליט המדינה מספר 9.16 (ט/1), ביקשה ב""כ המאשימה לקבוע בתיק זה מתחם עונש הולם הנע בין שנתיים וחצי עד 5 שנות מאסר בפועל, זאת לצד רכיבי ענישה של מאסר על תנאי וקנס כספי.",טיעוני הצדדים לעונש
51,ME-19-04-27294-428,"נוכח עברו הפלילי הנקי של הנאשם, סבורה המאשימה כי יש לגזור את עונשו בתחתית המתחם לו היא עותרת.",טיעוני הצדדים לעונש
52,ME-19-04-27294-428,"הסניגור, בטיעוניו לעונש, הדגיש את הודאת הנאשם בעובדות כתב האישום המתוקן שחסכה זמן שיפוטי יקר והעדת 23 עדי תביעה, לרבות הקטין המעורב.",טיעוני הצדדים לעונש
53,ME-19-04-27294-428,"ב""כ הנאשם חלק על טיעוני המאשימה ככל שהם נוגעים לחלקו הבלעדי של הנאשם בביצוע העבירות.",טיעוני הצדדים לעונש
54,ME-19-04-27294-428,"בנקודה זו הפנה הסניגור לעובדות כתב האישום המתוקן ממנו עולה, כי הקטין והנאשם נשאו את הנשק בצוותא חדא.",טיעוני הצדדים לעונש
55,ME-19-04-27294-428,"עוד נטען כי, בין יתר שיקולי הענישה, יש לשקול את האבחנה שערכה המאשימה, שלא בצדק, בין הנאשם ובין שותפו הקטין.",טיעוני הצדדים לעונש
56,ME-19-04-27294-428,"נטען לעניין זה, כי בעוד שהנאשם נעצר מאחורי סורג ובריח למשך כחודשיים ולאחר מכן נעצר באיזוק אלקטרוני, הרי שהקטין שוחרר ממעצרו.",טיעוני הצדדים לעונש
57,ME-19-04-27294-428,"נטען כי פער הגילאים בין השניים גבולי, כך שלא היה מקום לאבחנה, כאמור.",טיעוני הצדדים לעונש
58,ME-19-04-27294-428,"עוד נטען, כי נשיאת הנשק הייתה אך לזמן ולמרחק קצרים וכי הנאשם זרק את הנשק רק כשהבחין בשוטרים דולקים אחריו תוך שהבין כי הנשק ייתפס על-ידם וזה אכן נתפס על-ידי משטרת ישראל, דבר הפועל, לשיטת הסנגור, לטובת הנאשם.",טיעוני הצדדים לעונש
59,ME-19-04-27294-428,"בסיכומם של דברים, ולאחר שהגיש אסופת פסיקה מטעם ההגנה (נ/1), עתר ב""כ הנאשם למתחם עונש הולם הנע בין 7 חודשי מאסר בפועל שניתן יהא לרצות בעבודות שירות עד ל- 30 חודשי מאסר בפועל.",טיעוני הצדדים לעונש
60,ME-19-04-27294-428,"ב""כ הנאשם ציין כי עסקינן בנאשם שהינו ""בגיר צעיר"", תוך שהוסיף כי  הפסיקה הקנתה לכך  משמעות רבה וכי שירות המבחן התרשם ממאפייני אישיותו  הילדותיים של הנאשם ובשלותו המנטלית הנמוכה.",טיעוני הצדדים לעונש
61,ME-19-04-27294-428,"עוד צוין עברו הנקי ללא רבב של הנאשם, היותו בן למשפחה נורמטיבית, וכן התקופה הארוכה בה הוא שוהה במעצר באיזוק אלקטרוני, זאת לאחר שהיה נתון במעצר של ממש במשך כחודשיים.",טיעוני הצדדים לעונש
62,ME-19-04-27294-428,נטען כי שליחת הנאשם למאסר מאחורי סורג ובריח עלולה לגרום לנזק קשה לאישיותו.,טיעוני הצדדים לעונש
63,ME-19-04-27294-428,"נוכח כל האמור לעיל, ביקש הסניגור לגזור את עונשו של הנאשם בתחתית המתחם לו עותרת, כאמור, ההגנה.",טיעוני הצדדים לעונש
64,ME-19-04-27294-428,להלן דבר הנאשם בבית המשפט:,טיעוני הצדדים לעונש
65,ME-19-04-27294-428,"במסגרת סקירת  נסיבות ביצוע העבירה אציין, לחובת הנאשם, את חלקו הדומיננטי בביצוע העבירה, שכן הנאשם הוריד בעצמו את הנשק והתחמושת מהעץ, הכניסם לתיק והחל בנשיאתם למקום האירוע.",דיון והכרעה
66,ME-19-04-27294-428,"הנאשם אף ברח מהשוטרים שדלקו אחריו ונאלצו לירות באוויר יותר מפעם אחת כדי להביא לעצירתו, אך זה המשיך בבריחתו מפניהם תוך שבדרכו השליך לפח את הנשק והמחסנית.",דיון והכרעה
67,ME-19-04-27294-428,"עוד אציין, לחובת הנאשם, את תכנון המעשים שהרי הנאשם תכנן לשאת את הנשק והתחמושת ממקום המחבוא חזרה למקום האירוע, דבר שסוכל הודות לפעילות המשטרה ובכך הובטח ביטחונו של הציבור.",דיון והכרעה
68,ME-19-04-27294-428,"עם זאת, לטובת הנאשם, אציין כי עסקינן בנשיאה קצרת טווח של הנשק שארכה זמן קצר בלבד.",דיון והכרעה
69,ME-19-04-27294-428,"עוד אציין לקולה את היותו של הנאשם בן 19 שנים בלבד במועד ביצוע העבירה, כמו גם את התרשמותו של שרות המבחן  כי הוא נעדר בשלות רגשית ובעל דפוסי חשיבה ילדותיים, דבר המלמד כי הנאשם, כפי הנראה, לא הבין עד תום, מפאת גילו הצעיר ומאפייני אישיותו, את משמעות מעשיו וחומרתם.",דיון והכרעה
70,ME-19-04-27294-428,במסגרת סקירת מדיניות הענישה הנהוגה בעבירה של נשיאת והובלת נשק שלא כדין אביא את הפסיקה הבאה:,דיון והכרעה
71,ME-19-04-27294-428,"לאחר  ששקלתי את הערך החברתי שנפגע כתוצאה מביצוע העבירה, את נסיבות ביצועה ואת מדיניות הענישה הנהוגה, לרבות הפסיקה אליה הפנה כל אחד מהצדדים, אני בדעה כי מתחם העונש ההולם בתיק זה נע בין עונש של 14 חודשי מאסר בפועל לבין עונש של 36  חודשי מאסר בפועל.",דיון והכרעה
72,ME-19-04-27294-428,"כאן אציין כי נוכח התנהלותו של הנאשם בפני שרות המבחן והעדר המוטיבציה שלו להשתלב בהליך טיפולי, הרי שאין מקום לסטות בעניינו ממתחם העונש ההולם מטעמים הנעוצים בשיקומו מה גם ששרות המבחן נמנע ממתן המלצה טיפולית.",דיון והכרעה
73,ME-19-04-27294-428,"במסגרת הנסיבות שאינן קשורות בביצוע העבירה אציין את הודאת הנאשם בהזדמנות הראשונה בעובדות כתב האישום המתוקן, הודאה אשר חסכה הן מזמנו היקר של בית המשפט והן ובעיקר את העדת עדי התביעה, לרבות הקטין שותפו של הנאשם.",דיון והכרעה
74,ME-19-04-27294-428,כאן אציין כי לא נהירה לי טענת הסנגור לעניין האפליה  של המדינה בין הנאשם ובין הקטין.,דיון והכרעה
75,ME-19-04-27294-428,"ב""כ המאשימה מסרה הסבר מניח את הדעת לגבי שחרורו של הקטין ממעצר בציינה כי הקטין שוחרר על –ידי בית משפט כבר בשלב שלפני הגשת כתב האישום.",דיון והכרעה
76,ME-19-04-27294-428,"בכל מקרה, ברי כי אין דינו של נאשם בגיר, אף אם הוא בגיר-צעיר, כדינו של קטין.",דיון והכרעה
77,ME-19-04-27294-428,"עוד אציין, לקולה, את עברו הנקי ללא רבב של הנאשם שהתנהל באורח נורמטיבי עד למועד ביצוע העבירה.",דיון והכרעה
78,ME-19-04-27294-428,בנקודה זו אוסיף את התרשמות שירות המבחן מכך שההליך הפלילי מהווה עבור הנאשם גורם מרתיע וכן אציין את הערכת השירות המבחן כי קיים סיכון נמוך להישנות התנהגות אלימה בעתיד על-ידי הנאשם ברמת חומרה נמוכה.,דיון והכרעה
79,ME-19-04-27294-428,הנאשם נטל אחריות למעשיו בפני שירות המבחן אף כי הפחית מחומרתם תוך מזעור המעשים ונטייה להסתרה.,דיון והכרעה
80,ME-19-04-27294-428,"כמו כן, אזקוף לטובת הנאשם את גילו הצעיר תוך מתן הדעת, כאמור,  להתרשמות שירות המבחן ממאפייני אישיותו הילדותיים.",דיון והכרעה
81,ME-19-04-27294-428,עוד אציין לקולה את היות משפחת הנאשם משפחה תומכת ונורמטיבית.,דיון והכרעה
82,ME-19-04-27294-428,"שקלול מכלול הטעמים שאינם קשורים בביצוע העבירה, לרבות היות הנאשם נתון במעצר באיזוק אלקטרוני במשך תקופה ממושכת של יותר משנה, מצדיק, לדידי, את קביעת עונשו של הנאשם ברף התחתון של מתחם העונש ההולם הנ""ל וזאת לצד רכיב ענישה של מאסר מותנה.",דיון והכרעה
83,ME-19-04-27294-428,"אני מבכרת שלא להשית על הנאשם קנס כספי בהינתן  שליחתו למאסר של ממש לתקופה משמעותית ונוכח גילו הצעיר, כמו גם העובדה שאין עסקינן במניע כלכלי שעמד בבסיס ביצוע העבירה.",דיון והכרעה
84,ME-19-04-27294-428,"בסיכומו של דבר, אני דנה את הנאשם כדלקמן:",דיון והכרעה
85,ME-19-04-27294-428,"למאסר בפועל לתקופה של 14 חודשים, בניכוי ימי מעצרו- מיום 6/4/19 ועד ליום 27/5/19.",דיון והכרעה
86,ME-19-04-27294-428,"אני דנה את הנאשם למאסר על תנאי לתקופה של 12 חודשים למשך 3 שנים, והתנאי הוא לבל יבצע הנאשם עבירה מסוג פשע לפי סעיף 144 לחוק העונשין התשל""ז-1977.",דיון והכרעה
87,ME-19-04-27294-428,"אני דנה את הנאשם למאסר על תנאי לתקופה של 6 חודשים למשך 3 שנים, והתנאי הוא לבל יבצע הנאשם עבירה מסוג עוון לפי סעיף 144 לחוק העונשין התשל""ז-1977 ו/או עבירה של הפרעה לשוטר במילוי תפקידו כדין, לפי סעיף 275 לחוק הנ""ל.",דיון והכרעה
88,ME-19-04-27294-428,המזכירות תמציא העתק מגזר הדין לשירות המבחן.,דיון והכרעה
89,ME-19-04-27294-428,זכות ערעור לבית המשפט העליון תוך 45 יום.,דיון והכרעה
90,ME-19-04-27294-428,"5129371ניתן היום,  ג' תמוז תש""פ, 25 ביוני 2020, במעמד ב""כ המאשימה, עו""ד אבי אור-זך,  ב""כ הנאשם עו""ד מסארווה, וכן הנאשם בעצמו.",דיון והכרעה
91,ME-19-04-27294-428,"בעניין עריכה ושינויים במסמכי פסיקה, חקיקה ועוד באתר נבו – הקש כאן",דיון והכרעה
