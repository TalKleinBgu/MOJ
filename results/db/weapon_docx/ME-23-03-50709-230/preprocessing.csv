,verdict,text,part
0,ME-23-03-50709-230,מחמוד כורדי (עציר),הנאשם
1,ME-23-03-50709-230,"חוק העונשין, תשל""ז-1977: סע'  40ז, 40ט, 144, 144(א), 144(ב), 144(ז), 329(א)(1), 40יג(א), 40יג(ג), 413",הנאשם
2,ME-23-03-50709-230,"הנאשם, מחמוד כורדי, הורשע ביום 17.4.24, על - סמך הודאתו, במסגרת הסדר טיעון, בעבירות שנכללו בכתב אישום מתוקן אשר הוגש נגדו ואשר עניינן חבלה בכוונה מחמירה, לפי סעיף 329(א)(1) לחוק העונשין, התשל""ז -1977 (להלן: ""חוק העונשין"" או ""החוק""); החזקת נשק ותחמושת, הובלתם ונשיאתם לפי סעיפים 144(א) רישה וסיפה לחוק  ו- 144(ב) רישה וסיפה לחוק; ושינוי זהות של רכב לפי סעיף 413 לחוק העונשין.",גזר דין
3,ME-23-03-50709-230,"כאן המקום לציין, כי במסגרת הסדר הטיעון, ונוכח התיקונים שבוצעו בכתב האישום המתוקן, הועבר תיק זה  - משמיעתו בפני הרכב פשיעה חמורה -  לטיפולו של שופט דן יחיד, הח""מ.",גזר דין
4,ME-23-03-50709-230,עובדות כתב - האישום המתוקן היו אלו -,גזר דין
5,ME-23-03-50709-230,"עלי אבו עייש, יליד 1987, (להלן - המתלונן) מתגורר בבניין ברחוב בן עמי 54, בעכו ובבעלותו בית עסק לממכר מוצרי עישון בקומת הקרקע בבניין,  בעוד בין הנאשם לבין המתלונן קיים סכסוך.",גזר דין
6,ME-23-03-50709-230,"ביום 5.1.23, או סמוך לפני כן, החליט הנאשם, על רקע הסכסוך, לירות במתלונן מנשק חם בכוונה להטיל במתלונן מום, נכות או לגרום לו לחבלה חמורה.",גזר דין
7,ME-23-03-50709-230,"בהתאם לתוכנית זו, ועל מנת לקדמה הצטייד הנאשם באקדח שסוגל לירות כדור שבכוחו להמית אדם, עם מחסנית תואמת וכדורים; קורקינט חשמלי; ורכב מסוג מיצובישי.",גזר דין
8,ME-23-03-50709-230,"הנאשם או מי מטעמו, זייף את סימני הזיהוי של הרכב, בכך שהתקין עליו לוחיות זיהוי מזויפות, שמספרן 17-713-32.",גזר דין
9,ME-23-03-50709-230,"בהתאם לתוכנית ועל מנת לקדמה, ביום 5.1.23 בשעה 13:10, הגיע הנאשם לעכו בעודו נוהג ברכב, וכשהוא מחזיק ונושא את הנשק ללא רשות על פי דין, בכוונה לירות לעבר המתלונן זאת בכוונה להטיל במתלונן מום, נכות או לגרום לו לחבלה חמורה.",גזר דין
10,ME-23-03-50709-230,"בהמשך, בשעה 13:14, הגיע הנאשם לחניית בית הספר נועם הרצוג, סמוך לרחוב משה שרת, עכו, והחנה את הרכב.",גזר דין
11,ME-23-03-50709-230,"בשעה 13:35, הגיע לחניית בית הספר רכב מסוג פולקסווגן גולף, ממנו יצאו אחרים, כשברשותם הקורקינט, ומסרו אותו לידי הנאשם.",גזר דין
12,ME-23-03-50709-230,"הנאשם עלה על הקורקינט ורכב עליו בתחומי העיר עכו, כשהוא מחזיק ונושא את הנשק ללא רשות על פי דין, במטרה לאתר את המתלונן ובכוונה לירות לעברו מהנשק בכוונה להטיל במתלונן מום, נכות או לגרום לחבלה חמורה.",גזר דין
13,ME-23-03-50709-230,"הנאשם חלף פעמיים, בשעות 14:42 ו- 14:45, סמוך לבניין, אך מאחר ולא איתר במקום את המתלונן, חזר בנסיעה באמצעות הקורקינט לרכב שחנה בחניית בית הספר.",גזר דין
14,ME-23-03-50709-230,"בשעה 14:53 הכניס הנאשם לרכב את הקורקינט והחל בנסיעה ברכב לכיוון הבניין, כשהוא מחזיק ונושא את הנשק ללא רשות על פי דין, במטרה לאתר את המתלונן, לירות בו מהנשק זאת בכוונה להטיל במתלונן מום, נכות או לגרום לו לחבלה חמורה.",גזר דין
15,ME-23-03-50709-230,"בשעה 14:59, הגיע הנאשם סמוך לבניין, הבחין במתלונן עומד יחד עם מכר בכביש, עצר את הרכב, וכשהוא יושב ברכב, ירה לעבר המתלונן שבע יריות לכל הפחות, זאת בכוונה להטיל במתלונן מום, נכות או לגרום לו חבלה חמורה.",גזר דין
16,ME-23-03-50709-230,"לאחר מכן, נמלט הנאשם מן המקום באמצעות הרכב.",גזר דין
17,ME-23-03-50709-230,"כתוצאה ממעשיו של הנאשם חדרו קליעים לגופו של המתלונן ונגרמו לו חבלות חמורות, ובהן פצע כניסה במותן צד ימין אחורי, כניסה של 500 מיליליטר דם לחזה, פצע כניסה בגב עליון מצד שמאל אשר חדר לחזה, חזה אוויר משמאל, שתי פגיעות חודרות ברגל שמאל, פגיעה קלה בעורק הראשי בחזה בטן.",גזר דין
18,ME-23-03-50709-230,"המתלונן הובהל לבית החולים ""המרכז הרפואי לגליל"" כשהוא מעורפל הכרה ובמצב קשה ולא יציב, שם הורדם והונשם, בוצעו בו שני נקזי חזה, הוא נדקק לשתי מנות דם והוא אושפז עד ליום 30.1.23.",גזר דין
19,ME-23-03-50709-230,תסקיר נאשם לעניין העונש,גזר דין
20,ME-23-03-50709-230,ביום 10.6.24 הוגש מאת שירות המבחן למבוגרים תסקיר לעניין העונש בעניינו של הנאשם.,גזר דין
21,ME-23-03-50709-230,"בקצירת האומר, במסגרתו של תסקיר זה פורט, כי מעיון בגיליון הרישום הפלילי של הנאשם עלה כי לחובתו רשומות שתי הרשעות קודמות בבית המשפט לנוער (מן השנים 2021-2022) בגין עבירות שעניינן שימוש בסמים והפרעה לשוטר במילוי תפקידו.",גזר דין
22,ME-23-03-50709-230,"הנאשם פירט באוזני קצינת המבחן, כי קיימת היכרות מוקדמת בינו ובין המתלונן.",גזר דין
23,ME-23-03-50709-230,"לדבריו, המתלונן נהג להקניט את הנאשם וחבריו.",גזר דין
24,ME-23-03-50709-230,"עם זאת, הנאשם התקשה להסביר לקצינת המבחן  את הנסיבות הנ""ל המתוארות על ידו.",גזר דין
25,ME-23-03-50709-230,"בהתייחסו לביצוע העבירות הנאשם ציין, כי הוא נוטל אחריות על מעשיו, הביע חרטה וכן הביע את רצונו להשתלב בטיפול בתחום האלימות.",גזר דין
26,ME-23-03-50709-230,"בהקשר זה, הוא עמד על כך שבאופיו לא נטועים מאפיינים אלימים.",גזר דין
27,ME-23-03-50709-230,"פורט, כי במהלך מעצרו נרשם לנאשם דו""ח משמעת על רקע יחס מזלזל שהופנה כלפי סוהרת.",גזר דין
28,ME-23-03-50709-230,"ממידע שהתקבל מגורמי הטיפול בבית המעצר עלה, כי הנאשם חסר מוטיבציה לתהליך טיפולי.",גזר דין
29,ME-23-03-50709-230,"הוסף, כי הנאשם הצליח להתאים את עצמו למסגרת בית המעצר והוא מסתדר בה.",גזר דין
30,ME-23-03-50709-230,"במסגרת הערכת הסיכון לעבריינות והסיכוי לשיקום, פירטה קצינת המבחן כי לנאשם מאפייני אישיות אלימים ותוקפניים, על אף ניסיונותיו למזער זאת במהלך השיחה עמו.",גזר דין
31,ME-23-03-50709-230,"קצינת המבחן התרשמה מהנאשם כמי שמשליך את התנהלותו על גורמים חיצוניים, אך מתקשה להביע אמפתיה כלפי המתלונן.",גזר דין
32,ME-23-03-50709-230,"הוזכר, כי הנאשם לא שיתף פעולה עם הליכי השיקום שהוצעו לו במהלך המעצר, כך שדומה שהצהרותיו נובעות מאימת הדין ולא ממוטיבציה פנימית והכרה כנה בדפוסי התנהלותו האלימים.",גזר דין
33,ME-23-03-50709-230,"לאור האמור, וכן נוכח חומרת העבירות ועברו הפלילי של הנאשם, שירות המבחן בא לכלל דעה כי רמת הסיכון להישנות עבירות דומות הינה גבוהה ובמידה ואלו יתקיימו, רמת חומרתן תהא גבוהה.",גזר דין
34,ME-23-03-50709-230,"משאלה הם פני הדברים, לא היה באפשרות שירות המבחן לבוא בהמלצה טיפולית או חלופת ענישה, העשויה להפחית מן הסיכון הנשקף מן הנאשם.",גזר דין
35,ME-23-03-50709-230,"הודגש, כי במצב דברים זה, שירות המבחן ממליץ על ענישה מוחשית ומציבת גבולות.",גזר דין
36,ME-23-03-50709-230,"ב""כ המאשימה, עו""ד רחאל, הגיש תדפיס מידע פלילי בעניינו של הנאשם (טעת/1).",גזר דין
37,ME-23-03-50709-230,"עולה, כי לחובת הנאשם רשומות שתי הרשעות קודמות מבית המשפט לנוער בחיפה, שעניינן בהחזקת סמים והפרעה לשוטר במילוי תפקידו.",גזר דין
38,ME-23-03-50709-230,"בגין הרשעות אלו הושת על הנאשם, בין היתר, קנס כספי.",גזר דין
39,ME-23-03-50709-230,"ב""כ הנאשם, עו""ד נווה, הגיש בעניינו של הנאשם מסמכים רפואיים הנוגעים למצבה הרפואי של אמו של הנאשם (טעה/1), צוין כי האם סובלת מסוכרת וכאבים בגפיים; תעודת פטירה של אביו של הנאשם מיום 2.10.22 (טעה/2); והסכם סולחה שנחתם ביום 1.6.24(טעה/ 3- נסרק לנט המשפט - בקשה מיום 1.7.24).",גזר דין
40,ME-23-03-50709-230,טיעוני הצדדים לעניין העונש,גזר דין
41,ME-23-03-50709-230,הפרקליט המלומד הגיש לעיון בית המשפט מסמך טיעונים לעונש בכתב (טעת/2) והוסיף על אלו בעל פה.,גזר דין
42,ME-23-03-50709-230,"הוזכר, כי הנאשם עצור בגין תיק זה מיום 21.2.23, וכי שני כתבי אישום נוספים עומדים תלויים כנגדו בבית משפט השלום בעכו (שעניינם בתחום הסמים).",גזר דין
43,ME-23-03-50709-230,"בקצירת האומר, נציין כי במסגרת הטיעונים בכללותם, פורטו הערכים החברתיים המוגנים אשר נפגעו כפועל יוצא ממעשיו של הנאשם.",גזר דין
44,ME-23-03-50709-230,"לשיטתה של המאשימה, סוג העבירות שבגינן הורשע הנאשם מחייב את בית המשפט להעניק משקל ממשי בענישה לשיקולי הגמול, ההרתעה וההגנה על הציבור.",גזר דין
45,ME-23-03-50709-230,"בהקשר זה עמד ב""כ המאשימה בהרחבה על נסיבות ביצוען של העבירות והדגיש, כי הנאשם ירה בשעות הצהריים שבע יריות אל עבר אזור מגורים שבו חולפים אנשים רבים.",גזר דין
46,ME-23-03-50709-230,"נטען, כי נסיבות אלו מלמדות שאין הצדקה ממשית כלשהי למעשים שבהם נקט הנאשם.",גזר דין
47,ME-23-03-50709-230,"אלו מעידים מיניה וביה על התנהלות עבריינית ועל מסוכנות גבוהה, וכן על זלזול בחיי אדם.",גזר דין
48,ME-23-03-50709-230,"עוד הצביעה המאשימה על הפסיקה הנוהגת בעבירות שבגינן הורשע הנאשם, המלמדת, לדידה, על מתחם העונש ההולם שצריך לעניינו של הנאשם דכאן.",גזר דין
49,ME-23-03-50709-230,"בשים לב לחומרת המעשים עתרה המאשימה לשרטט מתחם ענישה הנע בין 8 לבין 12 שנות מאסר לריצוי בפועל, לצד עונשים נלווים (פיצויים ומאסר מותנה).",גזר דין
50,ME-23-03-50709-230,"מכאן, ב""כ המאשימה עמד על הודאתו של הנאשם, על ממצאי תסקיר שירות המבחן שפורטו בהרחבה לעיל, ועל עברו הפלילי של הנאשם.",גזר דין
51,ME-23-03-50709-230,"צוין, כי בשים לב לאלו הרי שיש למקם את עונשו בחלקו האמצעי של מתחם המוצע.",גזר דין
52,ME-23-03-50709-230,"נוכח שאלות ההגנה שהופנו לנציג המאשימה במהלך הדיון, פירט ב""כ המאשימה, כי בכל הנוגע ""לאחרים"" המוזכרים בכתב האישום, הרי שכנגד אלו לא הוגש כתב אישום מאחר שלא היו בנמצא ראיות מספיקות בעניינם.",גזר דין
53,ME-23-03-50709-230,"הסנגור הזכיר, כי כתב האישום עבר תיקונים מהותיים, וכעת התיק עומד בפני דן יחיד ולא כפי שהיה במקור בפני הרכב פשיעה חמורה.",גזר דין
54,ME-23-03-50709-230,"צוין, כי הנאשם חסך בהודאתו המהירה את עדותם של עדים רבים ובכך חסך זמן שיפוטי יקר.",גזר דין
55,ME-23-03-50709-230,"הודגש, כי משפחתו של הנאשם נפגשה עם מכובדי העדה אשר הגיעו להסכם ""סולחה"" עם המתלונן.",גזר דין
56,ME-23-03-50709-230,"בכל הנוגע לממצאי תסקיר שירות המבחן, הוער כי הנאשם מתפקד ""כאסיר חוליה"" ושעניין זה מעיד על התנהגותו החיובית.",גזר דין
57,ME-23-03-50709-230,"הוזכר, כי אמו של הנאשם אינה בקו הבריאות ושאביו למרבה הצער נפטר.",גזר דין
58,ME-23-03-50709-230,"בהקשר זה, צוין, כי הנאשם גדל בתנאי מצוקה כלכלית, בעוד עול הפרנסה הונח מגיל צעיר לפתחו של הנאשם.",גזר דין
59,ME-23-03-50709-230,"ב""כ הנאשם עמד על הפסיקה הנוהגת והציג פסיקה מרובה הנוגעת לעבירות שבעשייתן הורשע הנאשם.",גזר דין
60,ME-23-03-50709-230,"הוער, כי המתחם שהוצג על ידי המאשימה הוא מחמיר ביותר ואינו מייצג את מדיניות הענישה הנוהגת בנסיבות דומות.",גזר דין
61,ME-23-03-50709-230,"לשיטתה של ההגנה מתחם הענישה הצריך לתיק זה  נע בין 4 לבין 6 שנות מאסר לריצוי בפועל, כאשר את עונשו של הנאשם יש למקם סמוך לרף התחתון של המתחם הנ""ל.",גזר דין
62,ME-23-03-50709-230,"הכול בשים לב, להסכם הסולחה, נסיבותיו האישיות של הנאשם והודאתו המהירה.",גזר דין
63,ME-23-03-50709-230,הנאשם פנה אל בית המשפט והביע את התנצלותו העמוקה.,גזר דין
64,ME-23-03-50709-230,הוא ביקש הזדמנות נוספת תוך הבטחה שלא לשוב ולשהות מאחורי סורג ובריח.,גזר דין
65,ME-23-03-50709-230,"אומר מייד, דרך האלימות שאותה נקט הנאשם שלפניי - ירי בטבורה של העיר עכו, על רקע סכסוך עם המתלונן - מקרינה על אופיו ועל הסיכון המשמעותי הנשקף הימנו.",דיון והכרעה
66,ME-23-03-50709-230,"התנהלות עבריינית זו מעידה לשיטתי כמאה עדים על יחסו המזלזל של הנאשם, אל שמירה על בטחון הציבור בכללותו, ושלמות גופם של הפרטים בחברה.",דיון והכרעה
67,ME-23-03-50709-230,"ברי, כי מעשיו אלו ראויים להוקעה ולתגובה עונשית נחרצת.",דיון והכרעה
68,ME-23-03-50709-230,"כידוע, עת נפנים לבצע את מלאכת הענישה, העיקרון המנחה שנקבע במסגרת תורת הבניית שיקול-הדעת השיפוטי, הוא עקרון ההלימה: משמע, שימור יחס הולם בין חומרת מעשה העבירה בנסיבותיו ומידת אשמו של הנאשם ובין סוג העונש המוטל עליו ומידתו.",דיון והכרעה
69,ME-23-03-50709-230,"על מנת לשמר יחס זה, עובר לקביעת העונש יש לשרטט מתחם עונש הולם, מתוך התחשבות בערך החברתי בו פגע המעשה, במידת הפגיעה בו, במדיניות הענישה הנוהגת ובנסיבות הקשורות בביצוע העבירה.",דיון והכרעה
70,ME-23-03-50709-230,"מכאן, לאחר קביעת המתחם, וככל שבית-המשפט לא מצא לנכון לסטות הימנו מטעמים של שיקום או של הגנה על הציבור, ייקבע העונש המתאים לנאשם בשים לב לנסיבותיו האישיות ולנתונים נוספים, הללו שאינם קשורות בביצוע העבירה.",דיון והכרעה
71,ME-23-03-50709-230,הערכים המוגנים בהם פגע הנאשם במעשיו ברורים - הוא פגע בערך הנוגע לשמירה על שלמות גופו של המתלונן; בזכותם של אחרים לחיות חיים שלווים ובלתי-מופרעים; ובשלטון החוק  הנדרש בכל חברה מתוקנת.,דיון והכרעה
72,ME-23-03-50709-230,מידת הפגיעה של הנאשם בערכים הללו היא ממשית ומשמעותית.,דיון והכרעה
73,ME-23-03-50709-230,"עיון בעובדות כתב-האישום, מלמד על מידת הנזק שנגרמה לקרבן העבירות ודי בה על-מנת להבין שעניין לנו בפגיעה שאינה קלת ערך.",דיון והכרעה
74,ME-23-03-50709-230,על מנת לשרטט כדבעי את מתחם העונש ההולם עיינתי בפסיקה רחבה העוסקת בעבירות שעניינן חבלה בכוונה מחמירה בניגוד לסעיף 329(א)(1) לחוק העונשין.,דיון והכרעה
75,ME-23-03-50709-230,"החזקת, הובלת ונשיאת נשק ותחמושת לפי סעיפים 144(א) רישה וסיפא לחוק  ו- 144(ב) רישה וסיפה לחוק; ושינוי זהות של רכב לפי סעיף 413 לחוק העונשין.",דיון והכרעה
76,ME-23-03-50709-230,"בהקשרן של עבירות בנשק המיוחסות לנאשם, אזכיר, כי במסגרתו של תיקון מס' 140 לחוק העונשין (תיקון מס' 140 - הוראת שעה), התשפ""ב-2021, ס""ח 2938) הבא לידי ביטוי בסעיף 144(ז) לחוק, עוגנו עונשים מזעריים בכל הנוגע לעבירות שעניינן החזקה, הובלה או סחר בנשק שלא כדין.",דיון והכרעה
77,ME-23-03-50709-230,"בשלב זה, יש להתייחס אל הנסיבות הקשורות לביצוע העבירה (אלו המצוינות בסעיף 40ט לחוק).",דיון והכרעה
78,ME-23-03-50709-230,"עובדות כתב האישום המתוקן מלמדות, כי הנאשם תכנן מראש לפגוע במתלונן.",דיון והכרעה
79,ME-23-03-50709-230,"חלקו היחסי הוא משמעותי ועיקרי, שכן בהתאם לעבודות כתב האישום הוא אמנם נעזר באחרים, אך עשה כן על מנת שאלו יספקו לו האמצעים לביצוען של העבירות, אך לא שיבצעו אותן עמו בצוותא.",דיון והכרעה
80,ME-23-03-50709-230,"כפי שתואר לעיל הנזק שנגרם למתלונן הוא חמור, בעוד הנזק שהיה צפוי להיגרם מביצוען של העבירות יכול היה להיות חמור הרבה יותר, ולהגיע עד לסכנה ממשית לחייו של המתלונן.",דיון והכרעה
81,ME-23-03-50709-230,הנאשם יכול והיה צריך לשלוט על מעשיו.,דיון והכרעה
82,ME-23-03-50709-230,"ירי בטבורה של עיר אל עבר המתלונן במקום ציבורי, ראוי כאמור לכל גינוי, ואין בנמצא כל סייג לאחריות פלילית בהקשר זה הנזקף להגנתו של הנאשם.",דיון והכרעה
83,ME-23-03-50709-230,הסיבות שהביאו את הנאשם לביצוע העבירות נעוצות בסכסוך קודם עם המתלונן.,דיון והכרעה
84,ME-23-03-50709-230,בהקשר זה לא מצאתי כי הנאשם סבל ממצוקה נפשית כלשהי שמקורה ביחסיו עם נפגע העבירה.,דיון והכרעה
85,ME-23-03-50709-230,"לאור כל המקובץ, מצאתי לנכון לקבוע מתחם ענישה בעניינו של הנאשם אשר נע בין 7 לבין 10 שנות מאסר לריצוי בפועל, לצד עונשים נלווים.",דיון והכרעה
86,ME-23-03-50709-230,"מכאן, ראוי לבחון מהו העונש המתאים לנאשם בשים לב לנסיבות שאינן קשורות בביצוע העבירה.",דיון והכרעה
87,ME-23-03-50709-230,"יש לזקוף לזכותו של הנאשם את החיסכון המשמעותי בזמן שיפוטי יקר, הנגזר מהודאתו ומנטילת האחריות המהירה שביצע.",דיון והכרעה
88,ME-23-03-50709-230,"ברי, כי עונש מאסר ממושך יפגע קשות בנאשם, ובאמו החולה הנזקקת לעזרתו.",דיון והכרעה
89,ME-23-03-50709-230,"כפי שפורט לעיל, שירות המבחן אינו בא בהמלצה שיקומית בעניינו של הנאשם, אלא המליץ על ענישה מוחשית ומציבת גבולות בעניינו של הנאשם.",דיון והכרעה
90,ME-23-03-50709-230,עברו הפלילי אינו נקי.,דיון והכרעה
91,ME-23-03-50709-230,"בנוסף לאמור לעיל, נוכח התנהגותו של הנאשם, סברתי כי יש להעניק בגדרי מתחם הענישה מקום לשיקול שעניינו בהרתעת הרבים (בהתאם לסעיף 40ז לחוק); תוך העברת מסר לציבור הרחב שהתנהגות דומה ומסוכנת שכזו אינה מקובלת במחוזותינו.",דיון והכרעה
92,ME-23-03-50709-230,"לאחר ששקלתי את כל השיקולים הדרושים לכך, מצאתי לנכון להטיל על הנאשם את העונשים הבאים:",סוף דבר
93,ME-23-03-50709-230,8 שנות מאסר לריצוי בפועל מיום מעצרו.,סוף דבר
94,ME-23-03-50709-230,18 חודשי מאסר על תנאי שלא יעבור במשך 3 שנים עבירה מסוג פשע שיש בה יסוד של אלימות או עבירות בנשק מסוג פשע לפי סעיף 144 לחוק העונשין.,סוף דבר
95,ME-23-03-50709-230,3 חודשי מאסר על תנאי שלא יעבור במשך 3 שנים עבירה שעניינה שינוי זהות של רכב לפי סעיף 413 לחוק העונשין.,סוף דבר
96,ME-23-03-50709-230,"פיצויים לטובת המתלונן ע""ס 100,000 ₪ אשר ישולמו ב - 50 תשלומים חודשיים שווים החל ביום 2.3.25, ויועברו לנפגע העבירה לפי פרטים עדכניים שיימסרו בידי המאשימה עד ליום 1.2.25 למזכירות.",סוף דבר
97,ME-23-03-50709-230,אי תשלום אחד מן התשלומים במועד יעמיד את יתרת הפיצוי לפירעון מידי.,סוף דבר
98,ME-23-03-50709-230,נאסר על הנאשם או מי מטעמו לפנות לנפגע העבירה בכול הנוגע לפיצוי.,סוף דבר
99,ME-23-03-50709-230,"5129371ניתן היום,  כ' טבת תשפ""ה, 20 ינואר 2025, במעמד הצדדים.",זכות ערעור כחוק
