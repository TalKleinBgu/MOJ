,verdict,text,part
0,ME-15-12-18488-686,"תפ""ח 18488-12-15 מדינת ישראל נ' אבשייב(עציר)",בית המשפט המחוזי בחיפה
1,ME-15-12-18488-686,"ע""י פרקליטות מחוז חיפה – עו""ד ענאן גאנם",מדינת ישראל
3,ME-15-12-18488-686,"אמיל אבשייב (עציר), ת""ז xxxxxxxxx",הנאשם
4,ME-15-12-18488-686,"ע""י ב""כ עו""ד ואדים רושל ועו""ד ארבל עמיגה",הנאשם
7,ME-15-12-18488-686,"חוק העונשין, תשל""ז-1977: סע'  40ב', 40ט, 45(א), 58, 144 (ב), 287, 329(א)(1), 333, 335(א)(1), 40יג, 40יג(ב)",הנאשם
8,ME-15-12-18488-686,"לאחר תחילת שמיעת הראיות בתיק, הגיעו הצדדים להסדר טיעון במסגרתו הודה הנאשם, אמיל אבשייב, יליד 1980 (להלן: ""הנאשם""), בעבירות כפי שפורטו בכתב האישום המתוקן.",מבוא – 
9,ME-15-12-18488-686,"על פי עובדות כתב האישום המתוקן, הנסיבות העובדתיות היו כדלקמן:",מבוא – 
10,ME-15-12-18488-686,"אחיו של הנאשם, אלי אבשייב ז""ל, נרצח ביום 25.6.2015, והנאשם סבר כי העומד מאחורי הרצח של אחיו הוא המתלונן, יאניס יושייב (להלן: ""המתלונן"").",מבוא – 
11,ME-15-12-18488-686,"לאור חשדו האמור, החליט הנאשם לירות במתלונן בכוונה לגרום לו לנכות או מום או חבלה חמורה.",מבוא – 
12,ME-15-12-18488-686,"בתאריך 11.11.2015, החליט הנאשם לארוב למתלונן ולירות בו, לאחר שנודע לו שהמתלונן צפוי להגיע לבית המצוי ברח' ויצמן 18 בחדרה (להלן: ""הבית""), על מנת להשתתף באזכרה.",מבוא – 
13,ME-15-12-18488-686,"בהתאם, הנאשם הצטייד באקדח ובמחסנית טעונה בכדורי אקדח, והגיע בשעת ערב לקרבת הבית, כאשר הוא רכוב על אופניים חשמליים ופניו מוסתרות.",מבוא – 
14,ME-15-12-18488-686,"סמוך לשעה 20:45 יצא המתלונן מהבית בלוויית קרוב משפחתו, פנחס יעקובוב (להלן: ""פנחס""), והשניים נעמדו על המדרכה בסמוך לבית.",מבוא – 
15,ME-15-12-18488-686,"אז התקרב הנאשם לעבר המתלונן ופנחס, כשהוא רכוב על האופניים החשמליים, וכשהגיע לטווח של כמטר מהם, כאשר המתלונן עומד עם גבו אל הנאשם, ירה הנאשם באמצעות האקדח לפחות שני כדורים לעבר פלג גופו העליון של המתלונן וכדור נוסף לעבר בטנו של פנחס (להלן: ""אירוע הירי"").",מבוא – 
16,ME-15-12-18488-686,"כתוצאה מאירוע הירי, פגעו שני קליעים בגופו של המתלונן, והמתלונן פונה לחדר הלם בבית החולים הילל יפה בחדרה במצב קשה, שם אושפז עד ליום 22.11.2015.",מבוא – 
17,ME-15-12-18488-686,"למתלונן נגרמו פצע ירי בצוואר משמאל, פצע ירי בכתף שמאל וכתף ימין, ושבר מרוסק של לסת תחתונה מימין ופגיעה בכלי דם.",מבוא – 
18,ME-15-12-18488-686,"בנוסף לכך, כתוצאה מאירוע הירי, נפגע פנחס במותן ימין, ואף הוא פונה לבית החולים כאשר הוא מורדם ומונשם.",מבוא – 
19,ME-15-12-18488-686,"פנחס נאלץ לעבור ניתוח חירום, במהלכו נצפו קרעים מרובים במזו-קולון עם דימום, ושני קרעים במעי הדק מעל 50% עם דימום.",מבוא – 
20,ME-15-12-18488-686,בפנחס בוצעה בניתוח כריתה והשקה ובקרעים אחרים בוצע תיקון ראשוני.,מבוא – 
21,ME-15-12-18488-686,"בהמשך, נאלץ פנחס לעבור שני ניתוחים נוספים במהלכם בוצעה כריתה נוספת של המעי הדק.",מבוא – 
22,ME-15-12-18488-686,"נתון רלבנטי נוסף הוא כי בשעת ביצוע אירוע הירי היה אמור הנאשם לשהות במעצר בית בדירה בחדרה בפיקוח אמו ואשתו (להלן: ""מעצר הבית"").",מבוא – 
23,ME-15-12-18488-686,"מעצר הבית נקבע במסגרת הליך שנוהל כנגד הנאשם במסגרת תיק 1438-06-15 בבית המשפט לתעבורה בחדרה (להלן: ""תיק התעבורה""), שם יוחסה לו עבירה של נהיגת רכב ללא רישיון נהיגה מתאים.",מבוא – 
24,ME-15-12-18488-686,"על רקע האמור, יוחסו לנאשם בכתב האישום המתוקן העבירות הבאות: חבלה בכוונה מחמירה, לפי סעיף 329(א)(1) לחוק עונשין, תשל""ז-1977 (להלן: ""חוק העונשין""); חבלה חמורה בנסיבות מחמירות, לפי סעיפים 333 + 335(א)(1) לחוק העונשין; עבירות נשק (נשיאה והובלה), לפי סעיף 144 (ב) רישא וסיפא לחוק העונשין; והפרת הוראה חוקית, לפי סעיף 287 לחוק העונשין.",מבוא – 
25,ME-15-12-18488-686,"במסגרת הסדר הטיעון, הנאשם הודה בעבירות הנ""ל - והורשע בהתאם.",מבוא – 
26,ME-15-12-18488-686,"הסדר הטיעון לא כלל הסכמות לעניין העונש, ועתה – לאחר שקילת טיעוני הצדדים לעונש - יש לגזור את דינו של הנאשם.",מבוא – 
27,ME-15-12-18488-686,"מטעם המאשימה הוגש פלט הרישום הפלילי של הנאשם (ענ/1) ממנו עולה כי בינואר 2016 הורשע הנאשם בתיק התעבורה ונגזר עליו עונש של 4 חודשי מאסר בפועל; בשנת 2012 הורשע בעבירה משנת 2011 של החזקה או שימוש בסם לצריכה עצמית; בשנת 2011 הורשע הנאשם בעבירות של איומים ותקיפה הגורמת חבלה של ממש בבן זוג, משנת 2011, בגינן ריצה מאסר בפועל של 18 חודשים וכן הושת עליו עונש מאסר על תנאי, שתקופת התנאי שלו הסתיימה מספר חודשים ספורים עובר לביצוען של העבירות דנן.",הראיות לעונש – 
28,ME-15-12-18488-686,"בנוסף, בשנת 2006 הורשע הנאשם בעבירה של הפרעה לשוטר במילוי תפקידו שבוצעה בשנת 2003, בשנת 2001 הורשע הנאשם בעבירות של גניבת רכב, החזקה או שימוש בסם לצריכה עצמית ושימוש ברכב ללא רשות ונטישה שלו – שבוצעו בשנים 1996-2000, ודינו נגזר ל-12 חודשי מאסר, ובשנת 2000 הורשע ב-34 עבירות רכוש שבוצעו במהלך שנת 1999 בהיות בן 19, בגינן ריצה 24 חודשי מאסר בפועל.",הראיות לעונש – 
29,ME-15-12-18488-686,מטעם הנאשם הוגשו מסמכים של המוסד לביטוח לאומי המעידים על זכאות אשתו של הנאשם לקצבאות ילדים (נ/3) וגמלת הבטחת הכנסה (נ/2).,הראיות לעונש – 
30,ME-15-12-18488-686,"כן הוגש דו""ח תיקים של אשתו של הנאשם במסגרת לשכת ההוצאה לפועל (נ/4) ממנו עולה כי כנגד אשתו של הנאשם קיימים כ-12 תיקים פתוחים בלשכת ההוצאה לפועל.",הראיות לעונש – 
31,ME-15-12-18488-686,"בנוסף, העידו אשתו של הנאשם ואמו.",הראיות לעונש – 
32,ME-15-12-18488-686,"המאשימה ביקשה להדגיש בסיכומיה, את החומרה היתרה שבמעשיו של הנאשם.",טיעוני המאשימה לעניין העונש – 
33,ME-15-12-18488-686,"הנאשם, על רקע חשדו במתלונן כי הוא האדם אשר רצח את אחיו, הגיע לזירת אירוע הירי חמוש באקדח טעון תוך הפרת תנאי מעצר הבית בו היה נתון והפרת הוראות בית המשפט.",טיעוני המאשימה לעניין העונש – 
34,ME-15-12-18488-686,"הנאשם ביצע ירי מנשק חם באזור מגורים וגרם באירוע הירי לחבלה במתלונן ובאדם תמים נוסף, פנחס, אשר עמד בסמוך.",טיעוני המאשימה לעניין העונש – 
35,ME-15-12-18488-686,התנהגותו של הנאשם היתה ברוטלית ואכזרית ומשקפת דפוסים עברייניים בולטים.,טיעוני המאשימה לעניין העונש – 
36,ME-15-12-18488-686,"על בתי המשפט להילחם בשימוש באלימות, ובייחוד בנשק חם, כאמצעי לפתרון סכסוכים, וזאת באמצעות ענישה מחמירה אשר תעביר מסר תקיף.",טיעוני המאשימה לעניין העונש – 
37,ME-15-12-18488-686,"לטענת המאשימה רק בנס נמנע מותו של המתלונן, לאחר שחובש שנכח בקרבת מקום העניק למתלונן סיוע רפואי.",טיעוני המאשימה לעניין העונש – 
38,ME-15-12-18488-686,"לכן, המרחק בין תוצאותיו של אירוע הירי לבין תוצאה קטלנית לא היה רב, והתוצאה בפועל של אירוע הירי – חבלה באברי גוף רגישים ""בלבד"" – הוא תוצאה של מזל ושל טיפול רפואי מהיר שניתן למתלונן.",טיעוני המאשימה לעניין העונש – 
39,ME-15-12-18488-686,"לכן, יש לבחון את המסוכנות של המקרה הנדון לא רק לאור התוצאה בפועל של אירוע הירי, אלא לאור הפוטנציאל הגלום באירוע הירי ובמעשיו של הנאשם.",טיעוני המאשימה לעניין העונש – 
40,ME-15-12-18488-686,"בהתייחס לעבר הפלילי של הנאשם, המאשימה מפנה לכך כי ההרשעות הקודמות הרבות כמתואר מעלה, ותקופות המאסר המשמעותיות והמאסרים המותנים שהושתו על הנאשם, מלמדים על כך כי הוא אינו נרתע מאימת הדין ואינו משנה את דפוסי התנהגותו העברייניים.",טיעוני המאשימה לעניין העונש – 
41,ME-15-12-18488-686,"לטענת המאשימה, הערכים החברתיים שנפגעו במקרה הם שמירה על גופו ובטחונו של המתלונן, תוך שהיא מציינת גם כי הנשק ששימש את הנאשם באירוע הירי לא נמצא ולא הוסגר על ידי הנאשם למשטרה – והמשמעות היא שכלי הנשק עודנו ""מסתובב"" ועלול לשמש בעתיד גורמים עברייניים לביצוע פעילות פלילית.",טיעוני המאשימה לעניין העונש – 
42,ME-15-12-18488-686,"מבחינת נסיבות לחומרה, על פי סעיף 40ט לחוק העונשין, מציינת המאשימה את התכנון המוקדם שקדם לביצוע העבירות ומודעותו של הנאשם למעשיו, את העובדה כי הנאשם היה המעורב היחיד בביצוע העבירות ואת פוטנציאל הנזק כתוצאה מביצוע העבירות.",טיעוני המאשימה לעניין העונש – 
43,ME-15-12-18488-686,"עוד מפנה המאשימה לנסיבות שהובילו את הנאשם לביצוע העבירות – החשד במתלונן שהביאו להחלטה לנקום במתלונן, נסיבות מעצימות מסוכנות לשיטת המאשימה, כאשר היא מצביעה על כך שאין בנמצא אף לו נסיבה מקילה אחת – כאשר לוקחים בחשבון כי הנאשם בחר בכל אחת מנקודות הזמן להמשיך במעשיו על פי התכנון המוקדם, ולא היתה כל התערבות של גורמים אחרים בהשתלשלות האירועים.",טיעוני המאשימה לעניין העונש – 
44,ME-15-12-18488-686,"לטענת המאשימה, המדובר באירוע אחד, מתחם הענישה צריך להיות בין 10 לבין 14 שנות מאסר בפועל, בתוספת מאסר משמעותי על תנאי ופיצוי למתלונן ולפנחס, וכי עונשו של הנאשם צריך להיות ברף העליון של המתחם.",טיעוני המאשימה לעניין העונש – 
45,ME-15-12-18488-686,"הנאשם, באמצעות סנגורו, טוען לעניין התכנון שקדם לעבירה, שאין המדובר במקרה של קשירת קשר עם אחרים, ואין המדובר אף בתכנון מתוחכם או לאחר מחשבה ממושכת, אלא בלהט של איבוד עשתונות מצד הנאשם.",טיעוני הנאשם לגבי העונש – 
46,ME-15-12-18488-686,"לעניין הנזק שנגרם למתלונן ולפנחס, הסנגור מפנה לכך שיש מקום לבחון את הנזק שנגרם בפועל, כלומר במבחן התוצאה, כאשר המדובר בפגיעה נקודתית וזמנית שחלפה ולא נראה שתהיינה לה השפעות לטווח הארוך.",טיעוני הנאשם לגבי העונש – 
47,ME-15-12-18488-686,הסנגור אף הפנה לעובדה כי לא הוגשו בעניינם תסקירי נפגעי עבירה.,טיעוני הנאשם לגבי העונש – 
48,ME-15-12-18488-686,"לעניין הנסיבות שהביאו את הנאשם לבצע את העבירות ויכולתו להבין את מעשיו ואת הפסול בהם,  הסנגור הפנה לעדויות של אמו ואשתו של הנאשם, לגבי המצב הנפשי הקשה שבו הוא היה לאחר רצח אחיו, וטען כי מצבו הנפשי גרם לטשטוש בין רגשותיו לבין השכל הישר.",טיעוני הנאשם לגבי העונש – 
49,ME-15-12-18488-686,"הנאשם איבד את אחיו הקטן, שהיה קרוב אליו וכאשר השניים גדלו יחדיו ושימשו משענת האחד לשני.",טיעוני הנאשם לגבי העונש – 
50,ME-15-12-18488-686,"על כן תחושת האובדן היתה קשה, והתלוותה אליה תחושה של חוסר אונים וחוסר צדק.",טיעוני הנאשם לגבי העונש – 
51,ME-15-12-18488-686,"תחושות אלו, יחד עם יצר הנקמה, מומשו ברגע מסוים, ומבלי להמעיט מחומרת המעשים והתכנון המוקדם – יש לתת לנתונים אלו משקל משמעותי.",טיעוני הנאשם לגבי העונש – 
52,ME-15-12-18488-686,"העבירות נשוא כתב האישום המתוקן הן בבחינת ""טעות נקודתית"" שבוצעה כנגד אדם ספציפי ועל רקע ספציפי, ויש בכך כדי ללמד שעוצמת המסוכנות הנשקפת מהנאשם אינה כה רבה וכי אין סיכוי להישנות המעשים בעתיד.",טיעוני הנאשם לגבי העונש – 
53,ME-15-12-18488-686,"באשר לנסיבות אשר אינן קשורות לביצוע העבירה, מבקש הסניגור לקחת בחשבון את נסיבות החיים הקשות של הנאשם ואת הפגיעה של העונש בנאשם ובבני משפחתו.",טיעוני הנאשם לגבי העונש – 
54,ME-15-12-18488-686,"הנאשם גדל ביחד עם אחיו הצעיר בתנאים סוציואקונומיים ומשפחתיים קשים ביותר, כאשר אביהם היה מכור להימורים ולא פרנס את משפחתו, ואמם סבלה מאלימות מצד האב ונאלצה לעבוד במשמרות כדי לפרנס את ילדיה.",טיעוני הנאשם לגבי העונש – 
55,ME-15-12-18488-686,"עוד מפנה הסניגור לכך כי הנאשם הוא בן 36, אב ל-7 ילדים קטינים, והבכור הגיע לאחרונה לגיל מצוות.",טיעוני הנאשם לגבי העונש – 
56,ME-15-12-18488-686,"נטען עוד כי הנאשם הוא אב מסור ותומך, וכי אשתו מטפלת בילדיהם ואינה יכולה לצאת לעבוד ולפרנס את התא המשפחתי, ונסמכת על קצבאות המוסד לביטוח לאומי, שאינן מספקות לצורך קיום המשפחה הבסיסי ביותר.",טיעוני הנאשם לגבי העונש – 
57,ME-15-12-18488-686,"עוד נטען כי למעשה הנאשם תומך בכל המובנים לא רק בילדיו, אלא גם בחמשת ילדיו של אחיו המנוח – וענישה ממושכת תפגע אף באותם ילדים, אשר הנאשם משמש וישמש להם כדמות אב.",טיעוני הנאשם לגבי העונש – 
58,ME-15-12-18488-686,הסניגור מפנה לכך שמדובר בנאשם אשר לקח אחריות על מעשיו וחסך מזמנו של בית המשפט ומזמנם של העדים.,טיעוני הנאשם לגבי העונש – 
59,ME-15-12-18488-686,"אומנם המתלונן ופנחס העידו בטרם נחתם הסדר הטיעון, אך היתה חשיבות לכך שבית המשפט יתרשם באופן בלתי אמצעי מעדותם ומהפגיעות שנגרמו להם, וכי בעקבות עדותם הושג הסדר הטיעון.",טיעוני הנאשם לגבי העונש – 
60,ME-15-12-18488-686,"לעניין עברו הפלילי של הנאשם, נטען כי מרבית העבירות הן עבירות סמים או רכוש, כי מאסרו הראשון של הנאשם היה בגיל 19 ובטרם נישא לאשתו, וכי קיימת מגמה של התמתנות בהתנהגותו של הנאשם.",טיעוני הנאשם לגבי העונש – 
61,ME-15-12-18488-686,"לגבי מתחם הענישה, מסכים הסנגור כי המדובר באירוע אחד, טוען כי מתחם העונש ההולם נע בין 30 חודשי מאסר בפועל לבין 6 שנות מאסר, וכי העונש במקרה הנוכחי צריך להיות ברף התחתון של המתחם.",טיעוני הנאשם לגבי העונש – 
62,ME-15-12-18488-686,ניכוי ימי המעצר והפחתה מהניכוי בשל מאסר בתיק אחר במהלך המעצר –,טיעוני הנאשם לגבי העונש – 
63,ME-15-12-18488-686,"מחלוקת נוספת אליה התייחסו הצדדים בטיעוניהם נוגעת לניכוי ימי מעצרו של הנאשם, מתקופת המאסר שתושת עליו.",טיעוני הנאשם לגבי העונש – 
64,ME-15-12-18488-686,הנאשם נעצר בתיק הנוכחי ביום 11.11.2015 ובקשת המאשימה למעצרו עד תום ההליכים התקבלה.,טיעוני הנאשם לגבי העונש – 
65,ME-15-12-18488-686,"משמע, שמיום 11.11.2015 הנאשם עצור בתיק הנוכחי.",טיעוני הנאשם לגבי העונש – 
66,ME-15-12-18488-686,"אלא שבמקביל, ביום 20.1.2016 נגזר דינו בתיק התעבורה, למאסר של ארבעה חודשים אשר התחיל ביום מתן גזר הדין (מוצג ענ/2).",טיעוני הנאשם לגבי העונש – 
67,ME-15-12-18488-686,"לכן, במהלך התקופה שמיום 20.1.2016 ועד יום 20.5.2016, בעודו שוהה במעצר עד תום ההליכים בתיק זה - ריצה למעשה הנאשם את עונש המאסר שהושת עליו בתיק התעבורה (להלן: ""המאסר בתיק התעבורה"").",טיעוני הנאשם לגבי העונש – 
68,ME-15-12-18488-686,בהמשך גזר הדין תוכרע מחלוקת זו.,טיעוני הנאשם לגבי העונש – 
69,ME-15-12-18488-686,"הנאשם הביע חרטה על מעשיו וטען כי עשה את המעשים ""ממקום של רגש"", מבלי שחשב פעמיים על הדברים, מתוך כעס וכאב.",דברי הנאשם - 
70,ME-15-12-18488-686,"הוא הדגיש כי אהב עד מאוד את אחיו הקטן אשר נרצח, וסיפר על הקשר ההדוק בין השניים.",דברי הנאשם - 
71,ME-15-12-18488-686,"הנאשם הסביר כי כיום הוא מבין ש""לא משנה מה היה עושה"" – מעשיו לא היו מחזירים לחיים את אחיו.",דברי הנאשם - 
72,ME-15-12-18488-686,"עוד הביע הנאשם ""תודה לאל"" על כך שהנפגעים לא נותרו עם נכויות משמעותיות, ביקש סליחה ממשפחתו על מעשיו וביקש כי בית המשפט יתחשב במשפחתו ובילדיו בעת גזירת הדין.",דברי הנאשם - 
73,ME-15-12-18488-686,"בהתאם לפרק העובדות אשר בכתב האישום המתוקן בו הודה הנאשם, המדובר באירוע ירי במסגרתו נגרמו חבלות בגוף למתלונן ולאדם נוסף.",נסיבות ביצוע העבירה –
74,ME-15-12-18488-686,אירוע הירי כלל תכנון מקדים והמניע לאירוע הירי היה רצון לנקום במתלונן לאור חשדו של הנאשם כי המתלונן הוא שעומד מאחורי רצח אחיו של הנאשם.,נסיבות ביצוע העבירה –
75,ME-15-12-18488-686,"מוסכם על הצדדים כי המדובר באירוע אחד, הגם שנפגעו שניים שונים והגם שבוצע תוך הפרת תנאי מעצר הבית – ואכן, יש מקום לקבוע מתחם עונש הולם אחד לאירוע הכולל ובהתאם לסעיף 40יג(ב) לחוק העונשין, יש לגזור עונש כולל לכלל העבירות.",אירוע בודד או מספר אירועים – 
76,ME-15-12-18488-686,"למעשיו של הנאשם קדם תכנון מוקדם והכנות מוקדמות, הן בכל הנוגע להכנת הנשק והן בכל הנוגע לאיתור המתלונן ותכנון לוח הזמנים.",נסיבות הקשורות בביצוע העבירה – 
77,ME-15-12-18488-686,"הנאשם היה היוזם והמבצע הבלעדי של העבירות, ולאיש לא היתה השפעה עליו, עת החליט לבצע את העבירות.",נסיבות הקשורות בביצוע העבירה – 
78,ME-15-12-18488-686,"מבחינת הנזק שהיה צפוי להיגרם מביצוען של העבירות, הרי שפוטנציאל הנזק של מעשיו של הנאשם – הוא רב ביותר, וכפי שטענה בצדק המאשימה, רק במזל לא נגרמו תוצאות חמורות לאין שיעור, ואף תוצאה קטלנית כתוצאה מפציעתו של המתלונן.",נסיבות הקשורות בביצוע העבירה – 
79,ME-15-12-18488-686,"המתלונן ופנחס נורו מטווח קצר, לעברו של המתלונן נורו שני כדורים, ובנסיבות אלו – ההבדל בין התוצאות שבפועל לבין תוצאות אחרות – עשוי להיות הבדל של מספר סנטימטרים בודדים.",נסיבות הקשורות בביצוע העבירה – 
80,ME-15-12-18488-686,"עוד יש לזכור כי העבירות בוצעו שעה שהנאשם היה אמור לשהות במעצר בית, במסגרת תיק התעבורה, והדבר מלמד על נדבך נוסף של חומרת הדברים, עת נסע לו הנאשם על אופניים חשמליים לבית שם נערכה האזכרה, על מנת לפגוע בנשק חם במתלונן.",נסיבות הקשורות בביצוע העבירה – 
81,ME-15-12-18488-686,"שני הצדדים הפנו לפסיקה רבה, אלא שחלקה אינו רלבנטי.",מדיניות הענישה הנהוגה – 
82,ME-15-12-18488-686,"העבירות העיקריות בהן עסקינן, חבלה בכוונה מחמירה וחבלה חמורה בנסיבות מחמירות, יכולות להתייחס למנעד רחב ביותר של סיטואציות, ויש להבחין בין המקרים השונים, לרבות בשים לב למהות הפגיעות, לכלי שבאמצעותו התבצעה החבלה, מספר החבלות וכו'.",מדיניות הענישה הנהוגה – 
83,ME-15-12-18488-686,"לכן, חלק מהמקרים שאליהם הפנו הצדדים אינם רלבנטיים באשר הם מתייחסים למקרים חמורים בהרבה או קלים בהרבה.",מדיניות הענישה הנהוגה – 
84,ME-15-12-18488-686,"פסיקה אשר יכולה ללמד על מדיניות הענישה הנהוגה, היא הבאה:",מדיניות הענישה הנהוגה – 
85,ME-15-12-18488-686,מתחם הענישה הראוי –,מדיניות הענישה הנהוגה – 
86,ME-15-12-18488-686,"לאור מכלול הנסיבות במקרה זה, אציע לחבריי להרכב לקבוע כי מתחם הענישה הראוי הינו בין 6 שנות מאסר בפועל לבין 10 שנות מאסר בפועל, וכי העונש יכלול גם מאסר מותנה ופיצוי כספי לטובת המתלונן ופנחס.",מדיניות הענישה הנהוגה – 
87,ME-15-12-18488-686,נותרה אם כן גזירת דינו של הנאשם הספציפי דכאן.,העונש ההולם בזיקה למתחם הענישה הראוי – 
88,ME-15-12-18488-686,"אין חולק כי מעשיו של הנאשם בעלי חומרה, והעובדה כי המניע היה נקמה במי שרצח, לשיטתו של הנאשם, את אחיו היקר לו – אינה יכולה לקבל משקל של ממש, ובוודאי שלא בבחינת שיקול לקולא.",העונש ההולם בזיקה למתחם הענישה הראוי – 
89,ME-15-12-18488-686,"עוד יש לזכור כי עסקינן במי שלחובתו עבר פלילי שאינו זניח, הכולל עבירות אלימות, וכי המדובר במי שריצה בעבר מאסרים בפועל.",העונש ההולם בזיקה למתחם הענישה הראוי – 
90,ME-15-12-18488-686,"מנגד, יש לתת את הדעת למצבה הקשה של משפחתו הגרעינית, והמשפחה המורחבת – עקב המעצר ונוכח המאסר הממושך הצפוי.",העונש ההולם בזיקה למתחם הענישה הראוי – 
91,ME-15-12-18488-686,"מדבריה הנרגשים של אשת הנאשם, עולה כי מצבם הכלכלי דחוק ביותר, והיא נותרה לטפל ולכלכל לבדה בילדיהם הקטינים, תוך שהיא עצמה אינה יכולה לעשות לפרנסת התא המשפחתי בשל שהיא מטופלת בתינוקות רכים.",העונש ההולם בזיקה למתחם הענישה הראוי – 
92,ME-15-12-18488-686,"הוגשו אף מסמכים המעידים כי מצבם הסוציואקונומי של הנאשם ואשתו אכן אינו מן המשופרים, וההשלכות של עונש המאסר על המשפחה במקרה זה קשות במיוחד, תוך שהדבר מחייב מתן משקל מסוים לעת גזירת הדין.",העונש ההולם בזיקה למתחם הענישה הראוי – 
93,ME-15-12-18488-686,"בנוסף, הנאשם הודה בכתב האישום המתוקן טרם סיום שמיעת ההוכחות, לקח אחריות על המעשים, הביע חרטה כנה לגבי הפגיעות שהסב למתלונן ולפנחס  – ונתון זה ישקל אף הוא לקולה.",העונש ההולם בזיקה למתחם הענישה הראוי – 
94,ME-15-12-18488-686,"אמליץ במקרה זה שלא לפסוק פיצוי כספי למתלונן, וזאת מבלי לפגוע בזכותו לתבוע פיצוי בגין נזקיו בכל הליך אחר.",פיצוי כספי – 
95,ME-15-12-18488-686,"המתלונן בעדותו, המעיט (בלשון המעטה) ממסירת פרטים וניכר היה חוסר נכונותו לשתף פעולה עם ההליך המשפטי כנגד מי שפגע בו.",פיצוי כספי – 
96,ME-15-12-18488-686,"בנוסף, כאשר התבקש המתלונן להתייחס לפגיעות ולתאר את מצבו עקב אירוע הירי, השיב: ""כלום, הכל בסדר"" (עמ' 14 שורה 25) ואף כאשר התבקש להצביע על גופו ולהראות את הפגיעות, מצא הוא לנכון ""למזער"" את הנזקים.",פיצוי כספי – 
97,ME-15-12-18488-686,"לעומת זאת, פנחס בעדותו מסר תיאור של הפגיעות, הסביר את מהותן, הראה את מקום הפגיעה (עמ' 26 שורות 12-15) – ויש לפסוק לזכותו פיצוי כספי.",פיצוי כספי – 
98,ME-15-12-18488-686,יובהר כי גם פנחס יוכל לתבוע פיצוי בגין יתרת נזקיו בכל הליך מתאים אחר.,פיצוי כספי – 
99,ME-15-12-18488-686,"אציע לפסוק לטובת פנחס פיצוי בסך 10,000 ₪ אשר ישולם עד יום 1.10.2016.",פיצוי כספי – 
100,ME-15-12-18488-686,ההשלכות של ריצוי המאסר בתיק התעבורה במהלך המעצר בתיק הנוכחי –,פיצוי כספי – 
101,ME-15-12-18488-686,"במחלוקת בנושא זה, עמדתי נוטה לעמדת המאשימה.",פיצוי כספי – 
102,ME-15-12-18488-686,"אין חולק כי קיים נוהג לפיו תקופת המאסר הנגזרת על נאשם מתחילה מיום המעצר שלו, אם כי נזכור כי המדובר בנוהג שמסור לשיקול דעתו של בית המשפט, ויתכנו מקרים שימי המעצר לא יימנו כחלק מעונש המאסר.",פיצוי כספי – 
103,ME-15-12-18488-686,"הנאשם נעצר ביום 11.11.2015, משמע שהוא נתון במעצר, נכון למועד מתן גזר דין זה, במשך שמונה חודשים לערך.",פיצוי כספי – 
104,ME-15-12-18488-686,"לכן, במצב דברים רגיל, היינו מורים שהמאסר יתחיל מיום 11.11.2015, ותקופה המאסר היתה כוללת את שמונת חודשי המעצר.",פיצוי כספי – 
105,ME-15-12-18488-686,"המחלוקת בתיק הנוכחי נובעת מהעובדה שבמהלך שמונת חודשי המעצר, ריצה הנאשם את המאסר בתיק התעבורה, במשך ארבעה חודשים.",פיצוי כספי – 
106,ME-15-12-18488-686,"משמע, שככל ונורה על כך שתחילת המאסר בתיק הנוכחי תהא ביום המעצר, המשמעות הינה חפיפה מלאה בין המאסר בתיק הנוכחי לבין המאסר בתיק התעבורה.",פיצוי כספי – 
107,ME-15-12-18488-686,חפיפה שכזו אינה מוצדקת במקרה דנן.,פיצוי כספי – 
108,ME-15-12-18488-686,"לפיכך, הכלל המנחה אמור להיות שלא תהא חפיפה בין המאסר בתיק הנוכחי לבין המאסר בתיק התעבורה, ולא קיימות כל הנמקות המצדיקות לסטות מהכלל כאמור, המדובר בעבירות שונות לחלוטין, בזמנים שונים, ועוד נזכור כי את העבירה הנוכחית ביצע הנאשם שעה שהיה אמור להיות במעצר בית מלא במסגרת תיק התעבורה.",פיצוי כספי – 
109,ME-15-12-18488-686,"סיכומו של דבר, במכלול השיקולים, בהתחשב במתחם הענישה שנקבע לעיל, ולאחר ששקלתי השיקולים לחומרה מחד גיסא והשיקולים לקולה מאידך גיסא, והואיל ו-""העיקרון המנחה בענישה הוא קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו"" (כקבוע בסעיף 40ב' לחוק העונשין, לאחר תיקון 113 לחוק), אציע לחברי להרכב לגזור על הנאשם את העונשים הבאים:",סיכום – 
110,ME-15-12-18488-686,מאסר בפועל למשך 6.5 שנים.,סיכום – 
111,ME-15-12-18488-686,"תקופת המאסר תחל ביום 11.11.2015 ותחשב עד יום 20.1.2016 (כולל), לאחר מכן – התקופה שמיום 21.1.2016 ועד 20.5.2016 (כולל) לא תחשב בחלק מתקופת המאסר.",סיכום – 
112,ME-15-12-18488-686,מניין תקופת המאסר יחל שוב מיום 21.5.2016 ואילך.,סיכום – 
113,ME-15-12-18488-686,12 חודשי מאסר על תנאי.,סיכום – 
114,ME-15-12-18488-686,"הנאשם לא יישא את עונש המאסר על תנאי אלא אם יעבור תוך שלוש שנים עבירת אלימות מסוג פשע או עבירה בנשק מסוג פשע, ויורשע בשל עבירה כזאת תוך תקופת התנאי או לאחריה.",סיכום – 
115,ME-15-12-18488-686,6 חודשי מאסר על תנאי.,סיכום – 
116,ME-15-12-18488-686,"הנאשם לא יישא את עונש המאסר על תנאי אלא אם יעבור תוך שלוש שנים עבירת אלימות מסוג עוון או עבירה בנשק מסוג עוון, ויורשע בשל עבירה כזאת תוך תקופת התנאי או לאחריה.",סיכום – 
117,ME-15-12-18488-686,"פיצוי לנפגע העבירה, פנחס (עד תביעה 26) בסך 10,000 ₪, אשר ישולם עד יום 1.10.2016.",סיכום – 
118,ME-15-12-18488-686,"הנאשם יפקיד את סכום הפיצוי במזכירות בית משפט, והמאשימה תמסור את פרטי נפגע העבירה לשם העברת הכספים שיופקדו.",סיכום – 
119,ME-15-12-18488-686,"ר' שפירא, ס.","השופט רון שפיא – אב""ד:"
120,ME-15-12-18488-686,נשיא,"השופט רון שפיא – אב""ד:"
121,ME-15-12-18488-686,"בסיכומו של דבר, ומכל הטעמים שפורטו לעיל, הוחלט  לגזור  על הנאשם את העונשים הבאים:",השופט אברהם אליקים:
123,ME-15-12-18488-686,תקופת המאסר תחל ביום 11.11.2015 ותחשב עד יום,השופט אברהם אליקים:
124,ME-15-12-18488-686,"1.2016 (כולל), לאחר מכן – התקופה שמיום 21.1.2016 ועד 20.5.2016 (כולל) לא תחשב בחלק מתקופת המאסר.",השופט אברהם אליקים:
127,ME-15-12-18488-686,הנאשם לא יישא את עונש המאסר על תנאי אלא אם יעבור תוך,השופט אברהם אליקים:
128,ME-15-12-18488-686,"שלוש שנים עבירת אלימות מסוג פשע או עבירה בנשק מסוג פשע, ויורשע בשל עבירה כזאת תוך תקופת התנאי או לאחריה.",השופט אברהם אליקים:
131,ME-15-12-18488-686,"שלוש שנים עבירת אלימות מסוג עוון או עבירה בנשק מסוג עוון, ויורשע בשל עבירה כזאת תוך תקופת התנאי או לאחריה.",השופט אברהם אליקים:
134,ME-15-12-18488-686,הוסברה לנאשם זכותו לערער לבית המשפט העליון בתוך 45 ימים מהיום,השופט אברהם אליקים:
135,ME-15-12-18488-686,"5129371ניתן היום,  ל' סיוון תשע""ו, 6 ליולי 2016, במעמד הנאשם וב""כ הצדדים.",השופט אברהם אליקים:
136,ME-15-12-18488-686,הרכב 54678313,"תמר נאות פרי, שופטת"
