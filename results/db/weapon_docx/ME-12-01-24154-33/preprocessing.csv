,verdict,text,part
0,ME-12-01-24154-33,באמצעות פרקליטות מחוז חיפה – פלילי,בפני כב' השופט משה גלעד
1,ME-12-01-24154-33,"ע""י ב""כ עו""ד גב' ענת שטיינשניד",בפני כב' השופט משה גלעד
6,ME-12-01-24154-33,- נ ג ד -,המאשימה
9,ME-12-01-24154-33,"ע""י ב""כ עו""ד סרי חורי",המאשימה
12,ME-12-01-24154-33,"פקודת הסמים המסוכנים [נוסח חדש], תשל""ג-1973: סע'  7(א), (ג), 13, 19(א), 19א, 37א",המאשימה
13,ME-12-01-24154-33,"חוק העונשין, תשל""ז-1977: סע'  25, 29, 40ו, ז, 40.ט., 144(ב), 144(ב)(2), 144(ג), 40יג, 40יג(א), (ב), 40יג.(ג), 40יד.(4), 499(א)(1)",המאשימה
14,ME-12-01-24154-33,"ביום 9.10.12, לאחר שנשמעה עדותם של עדי התביעה המרכזיים (קצין סוכנים, שוטר סמוי, ומרבית חקירתו הראשית של הסוכן הסמוי) הודה הנאשם, במסגרת הסדר טיעון בעובדותיו של כתב אישום מתוקן (א') (להלן: ""כתב האישום"") והורשע בארבעה אישומים, בביצוע עבירות הקשורות לסחר בסמים והחזקה בהם שלא לצריכה עצמית, ובעבירות בנשק, כפי שיפורט להלן.",רקע
15,ME-12-01-24154-33,"תיק זה הינו אחד מכ- 30 תיקים בהם הוגשו כתבי אישום נגד 49 נאשמים, בגין כ- 40 עסקאות נשק וסמים בהם הפעילה המשטרה סוכן סמוי ושוטר סמוי אשר רכשו סמים וכלי נשק (להלן: ""הסוכנים"").",רקע
16,ME-12-01-24154-33,הסדר הטיעון לא כלל הסכמה עונשית.,רקע
17,ME-12-01-24154-33,"באישום הראשון הודה הנאשם בהחזקה שלא לשימוש עצמי, וסחר בסם מסוכן מסוג הרואין במשקל 49.4 גרם, בכך שמכר את הסם לשוטר הסמוי, לאחר שתיאם זאת עם הסוכן הסמוי.",כתב האישום
18,ME-12-01-24154-33,"בתמורה לסם, שהובא על ידי אחר שמסרו לשוטר הסמוי בנוכחות הנאשם, קיבל הנאשם מן השוטר הסמוי 5,000 ₪.",כתב האישום
19,ME-12-01-24154-33,"הנאשם הורשע באישום זה בעבירות של החזקת סם מסוכן שלא לצריכה עצמית וסחר בסם מסוכןלפי סעיפים 7(א) + (ג) רישא, 13 + 19א.",כתב האישום
20,ME-12-01-24154-33,"לפקודת הסמים המסוכנים [נוסח חדש], תשל""ג-1973 (להלן: ""פקודת הסמים המסוכנים"").",כתב האישום
21,ME-12-01-24154-33,"באישום השני הודה הנאשם בנשיאת נשק וסחר בו, בכך שמכר אקדח 9 מ""מ, מחסנית ו- 43 כדורים, בצוותא עם נאשם אחר בשם ואסים פלאח, לסוכנים.",כתב האישום
22,ME-12-01-24154-33,"מי שהביא ומסר את הנשק לסוכן הסמוי,בנוכחות הנאשם, היה ואסים פלאח אשר קיבל ממנו 12,000 ₪.",כתב האישום
23,ME-12-01-24154-33,"הנאשם קיבל מאוחר יותר מן השוטר הסמוי 1,000 ₪, בזמן נסיעתם חזרה לחיפה ולאחר שהנאשם בדק שהאקדח אינו טעון.",כתב האישום
24,ME-12-01-24154-33,"הנאשם הורשע באישום זה בעבירות של נשיאה וסחר בנשק, לפי סעיפים 144(ב) רישא וסיפא + 144(ג), 144(ב)(2) + 29 לחוק העונשין, התשל""ז- 1977 (להלן: ""חוק העונשין"").",כתב האישום
25,ME-12-01-24154-33,"באישום השלישי הודה הנאשם כי קשר קשר למכור לסוכן הסמוי, ביחד עם אחר, 100 גרם הירואין תמורת 14,000 ₪.",כתב האישום
26,ME-12-01-24154-33,בהמשך אספו הסוכנים את הנאשם ברכבם ובדרך קשר הנאשם קשר עם אחר לעשות עסקה בסם מסוג הירואין במשקל חצי קילוגרם.,כתב האישום
27,ME-12-01-24154-33,"לאחר מכן ניסו הנאשם ואחר, ניקולא סעיד שמו, להחזיק חומר שהם סברו כי הוא סם מסוכן מסוג הירואין, בכמות שאינה ידועה אך אינה לשימוש עצמי.",כתב האישום
28,ME-12-01-24154-33,"בהמשך, קשרו הנאשם ואחר קשר עם עיסאם יאסין לסחור בסם מסוג הירואין במשקל 100 גרם, ע""י מכירתו לסוכנים.",כתב האישום
29,ME-12-01-24154-33,"עיסאם יאסיןמסר לסוכנים, בנוכחות הנאשם אשר הביאם אליו, 64.28 גרם הירואין ואדם אחר, בעיר שפרעם, מסר מאוחר יותר לסוכנים, בנוכחות הנאשם שהביאם אליו,  30.605 גרם הירואין.",כתב האישום
30,ME-12-01-24154-33,"(סה""כ קיבלו הסוכנים 94.885 גרם מסוג הירואין).",כתב האישום
31,ME-12-01-24154-33,"הנאשם הורשע באישום זה בשלוש עבירות של קשירת קשר לביצוע פשע (שתיים עם אחר ואחת עם עיסאם יאסין), שהינו מכירת סמים מסוכנים, לפי סעיף 499(א)(1) לחוק העונשין, שתי עבירות של סחר בסם מסוכן לפי סעיפים 13 + 19(א) לפקודת הסמים המסוכנים, שתי עבירות של החזקת סם מסוכן שלא לצריכה עצמית לפי סעיפים 7(א) + (ג) רישא לפקודת הסמים המסוכנים, ועבירה אחת של נסיון להחזקת סם מסוכן שלא לצריכה עצמית, לפי סעיפים 7(א) + (ג) רישא לפקודת הסמים + סעיפים 25 ו- 29 לחוק העונשין (עבירת הנסיון בוצעה כאמור יחד עם ניקולא סעיד).",כתב האישום
32,ME-12-01-24154-33,"הנאשם קיבל תמורת מכירת הסם מסוג הירואין בכמות של כ- 94.885 גרם, סך של 14,000 ₪.",כתב האישום
33,ME-12-01-24154-33,"באישום הרביעי הודה הנאשם כי קשר קשר למכור לסוכן הסמוי סם מסוכן מסוג הירואין בכמות של חצי ק""ג, תמורת 58,000 ₪.",כתב האישום
34,ME-12-01-24154-33,"כן הודה הנאשם בסחר בסם מסוכן בכמות של 185 גרם הירואין ע""י מכירתו לסוכנים.",כתב האישום
35,ME-12-01-24154-33,"סם זה הורכב מ- 150 גרם הירואין טהור ו- 35 גרם חומר ערבוב, כשהערבוב נעשה ע""י אחר.",כתב האישום
36,ME-12-01-24154-33,בפועל נמסרו לסוכנים  183.07 גרם הירואין).,כתב האישום
37,ME-12-01-24154-33,"תמורת הסם קיבל הנאשם מן הסוכנים סך של 18,000 ₪.",כתב האישום
38,ME-12-01-24154-33,"באישום זה הורשע הנאשם בעבירות של קשירת קשר לבצע פשע שהוא סחר בסמים לפי סעיף 499(א)(1) והחזקת סם מסוכן שלא לצריכה עצמית וסחר בו, לפי סעיפים 7(א)+(ג) רישא + 13 + 19א.",כתב האישום
39,ME-12-01-24154-33,לפקודת הסמים המסוכנים + סעיף 29 לחוק העונשין.,כתב האישום
40,ME-12-01-24154-33,"המאשימה הגישה את גליון הרשעותיו הקודמות של הנאשם (ט/1), חלק מגזרי הדין המקוריים שנגזרו עליו (ט/3) ותמצית המאסרים בפועל אותם ריצה (ט/2).",ראיות לעונש
41,ME-12-01-24154-33,"טיעוני ב""כ המאשימה לעונש",ראיות לעונש
42,ME-12-01-24154-33,"בטיעון מפורט בכתב (ט/4) ובדברים שהוסיפה בעל פה, הדגישה ב""כ המאשימה את חומרתן הרבה של עבירות הסמים, במיוחד בסם ההירואין, והעבירות של סחר בנשק, והפנתה לעונשים המירביים הנקובים בצידן בחוק.",ראיות לעונש
43,ME-12-01-24154-33,"ב""כ המאשימה פרטה את עמדת בית המשפט העליון בדבר הצורך בהחמרת הענישה בסוג זה של עבירות, תוך מתן דגש על שיקולי הרתעה למול נסיגת משקל הנסיבות האישיות מפני חומרת העבירות.",ראיות לעונש
44,ME-12-01-24154-33,"עוד הפנתה ב""כ המאשימה לתוצאות החמורות הנגרמות למשתמשים בסם מסוג הירואין, אשר כונה ""סם המוות"", לבני משפחותיהם ולציבור כולו, הנפגע גם מן העבירות הנלוות המבוצעות ע""י אותם משתמשים כדי להשיג כסף לרכישת סמים.",ראיות לעונש
45,ME-12-01-24154-33,"לדעת ב""כ המאשימה, אף שבכל האישומים הסמים והנשק הובאו על ידי אחרים, הרי שחלקו של הנאשם היה פעיל ודומיננטי והוא ""רקם"" את העיסקאות עם הסוכנים הסמויים.",ראיות לעונש
46,ME-12-01-24154-33,"מהתנהגות זו, המצביעה לדעתה על קשר קרוב לכמויות גדולות של סמים ונגישות קלה לנשק, סוברת ב""כ המאשימה כי הנאשם עוסק באופן אינטנסיבי ובלתי פוסק בסחר בסמים ונשק במשך חודשים רבים, כשבסה""כ התמורה שקיבל בכל העיסקאות היתה לא פחות מ- 38,000 ₪.",ראיות לעונש
47,ME-12-01-24154-33,"לדעת ב""כ המאשימה אין לראות בסוכן הסמוי כ""סוכן מדיח"", בשל חלקו הדומיננטי של הנאשם בעבירות.",ראיות לעונש
48,ME-12-01-24154-33,"לדעת ב""כ המאשימה, הכמות הגדולה של 49 נאשמים אשר הופללו בפרשה זו במסגרת כ- 30 כתבי אישום ו- 40 עסקאות נשק וסמים, מצביעה על תופעה חמורה של החזקה וסחר בסמים וקלות בלתי נסבלת לפיה עברינים מחזיקים וסוחרים בסמים ובנשק בלתי חוקי, תופעה אשר מצדיקה החמרה בענישה.",ראיות לעונש
49,ME-12-01-24154-33,"ב""כ המאשימה הפנתה לעברו הפלילי המכביד של הנאשם, אשר הורשע בעבר 15 פעמים בביצוע עשרות עבירות, ביניהן עבירות סמים ואלימות חמורות, ונדון 6 פעמים לתקופות מאסר ארוכות שלא לימדוהו לקח, והיא רואה בו כמי ""...",ראיות לעונש
50,ME-12-01-24154-33,"לטיעוניה הכתובים (ט/4) צרפה ב""כ המאשימה עשרות פסקי דין של בית המשפט העליון ושל עמיתָי, במסגרת פרשת הפעלתם של שני הסוכנים דנן (ט/5).",ראיות לעונש
51,ME-12-01-24154-33,"לסיכום, ריבוי העבירות, חומרתן ועברו הפלילי המכביד של הנאשם, הביאו את ב""כ המאשימה לטעון כי מתחם העונש ההולם לכל העבירות בגינן הורשע, הינו 9-14 שנות מאסר בפועל וביקשה להשית עליו עונש מאסר ברף הגבוה של מתחם זה, קנס מכביד ומרתיע התואם את סכומי הכסף ששולמו לו ע""י הסוכנים ואת ההשקעה הרבה של המשטרה בחקירת הפרשה, מאסר מותנה ופסילת רשיון נהיגה.",ראיות לעונש
52,ME-12-01-24154-33,"ב""כ הנאשם הגיש אף הוא טיעון כתוב (ס/1), הוסיף דברים בעל פה והפנה לנסיבותיו האישיות של הנאשם, בן 48, נשוי בשלישית ומטופל בארבעה ילדים שלו ושניים של אשתו מנישואים קודמים, אשר גדל בנסיבות חיים קשות כבן למשפחה ענייה מרובת ילדים, התמכר לסמים והעבריינות הפכה לדרך חיים ולמקור פרנסה עבורו, בהעדר דמות חינוכית סמכותית בחייו.",ראיות לעונש
53,ME-12-01-24154-33,"אליבא דסניגור יש לראות את חלקו של הנאשם בעבירות כ""תיווך"", על אף שמבחינה משפטית מדובר בסחר, והנאשם אף הודה בעבירות סחר, וזאת כיוון שלא החזיק בסמים ובנשק ברשותו והם הובאו ע""י אחרים.",ראיות לעונש
54,ME-12-01-24154-33,"לטענת הסניגור הנאשם קיבל על כלל העיסקאות, ""רק"" 1,000 ₪.",ראיות לעונש
55,ME-12-01-24154-33,"ב""כ הנאשם ביקש להתחשב בכך שהנאשם הודה בביצוע העבירות כבר בחקירתו במשטרה, הביע חרטה מלאה על מעשיו ורצון להשתקם, ועבירתו האחרונה היתה בשנת 2004 ומאז עשה נסיונות להשתקם וחדל לבצע עבירות.",ראיות לעונש
56,ME-12-01-24154-33,"הסניגור בדעה שעל פי שיטת הענישה האינדיוידואלית הנהוגה בארצנו, ראוי להשית על מרשו עונש מאסר בפועל מתון, במסגרת טווח ענישה שבין 3 ל- 6 שנות מאסר בפועל.",ראיות לעונש
57,ME-12-01-24154-33,"כן הפנה לעונשו של עיסאם יאסין שנדון ל- 45 חודשי מאסר בפועל, לעונשו של ואסים פלאח שנדון בגין חלקו הדומיננטי והמרכזי במכירת האקדח ל- 22 חודשי מאסר בפועל ולעונשו של ניקולא סעיד, לגביו הסתפק בית המשפט בשבעת חודשי מעצרו בגין חלקו באישום השלישי בצוותא עם הנאשם, ועבירות סמים – קלות יחסית – אחרות.",ראיות לעונש
58,ME-12-01-24154-33,"סיכומו של דבר,הסניגור ביקש לגזור על הנאשם עונש מאסר לתקופה מתונה שתשאיר לו, בגילו המבוגר, שביב תקווה לעתיד ותאפשר לו לשקם עצמו.",ראיות לעונש
59,ME-12-01-24154-33,"הנאשם, ב""דברו האחרון"", הודה כי טעה במעשיו עליהם הוא מתחרט, וביקש כי בית המשפט ירחם עליו כדי שיוכל להמשיך בדרך חייו החדשה,עם נישואיו לאישה שלישית, בניית בית והשתדלותו בעבודה בתחום השיפוצים.",ראיות לעונש
60,ME-12-01-24154-33,"הנאשם ציין, כי בשנים האחרונות נטש את דרך העבריינות והשתקם, עד אשר הסוכן הסמוי ""משך"" אותו שוב לחיי העבריינות, אותם הוא אינו רוצה והוא מבקש לחזור לחיים נורמטיביים ולבנות את משפחתו.",ראיות לעונש
61,ME-12-01-24154-33,"העבירות שנתגלו בפני בתיק זה, ובתיקים רבים אחרים בהם דנתי במסגרת פרשת הפעלת הסוכנים דנן, ותיקים אחרים בהם דנו חברי, מצביעות על מצב חמור ביותר לפיו בקלות רבה, רבה מדי, יכול כל דכפין כמעט, לעיתים במחירים לא גבוהים, להשיג כמויות גדולות של הירואין אשר כונה ""סם המוות הלבן"", שפגיעתו רעה וקשה באלפי משתמשים,במשפחותיהם ובאנשים אחרים מן הציבור, הנפגעים מעבירות הלוואי של משתמשי הסמים,וכך גם לגבי השגת נשק.",דיון 
62,ME-12-01-24154-33,בית המשפט העליון פסק כי:,דיון 
63,ME-12-01-24154-33,"בהקשר זה ראוי להדגיש כי הנאשם ביצע עבירות החזקה וסחר בהירואין (בכל האישומים יחד)בכמויות שמגיעות לכ- 327 גרם ושתי עבירות קשירת קשר לסחור בחצי ק""ג הירואין.",דיון 
64,ME-12-01-24154-33,"בצדק ציינה ב""כ המאשימה כי הנאשם סחר בכמות שהיא פי כ- 1,090 יותר מהכמות של 0.3 גרם, לגביה קיימת חזקה שבחוק כי היא כמות המיועדת לצריכה עצמית.",דיון 
65,ME-12-01-24154-33,"לגבי ""הכמות"" כעילה להחמרה בעונש ציין בית המשפט העליון, לאחרונה, כדלקמן:",דיון 
66,ME-12-01-24154-33,"אמנם במקרה זה היה מדובר בבלדרים שהורשעו ביבוא של למעלה מ- 50 ק""ג הירואין אולם, בית המשפט העליון התייחס בדבריו הנ""ל לעילת ההחמרה בענישה הנובעת באופן כללי מ""כמות"" הסם.",דיון 
67,ME-12-01-24154-33,הוא הדין בעבירות נשק;,דיון 
68,ME-12-01-24154-33,"לגבי עבירות הנשק, הורה בית המשפט העליון להחמיר את הענישה בשל הסכנה הרבה הטמונה בכלי נשק המצויים בידי עבריינים ועלולים לפגוע – ולמרבה הצער כבר פגעו – בחפים מפשע:",דיון 
69,ME-12-01-24154-33,"לא אוכל לקבל טענת הסנגור כי יש לראות במעשי הנאשם יותר כמעשי ""תיווך"" מאשר סחר.",דיון 
70,ME-12-01-24154-33,"גם אם הנאשם לא החזיק ברשותו את הסמים והנשק,והיה צורך להביאם מאדם אחר, הרי שעדיין, על פי כתב האישום בעובדותיו הודה, ניתן לומר שהוא מצוי ""עמוק"" בתוך הפעילות העבריינית שאת עסקאותיה רקם יחד עם הסוכנים, ובלעדיו לא היו העסקאות קורמות עור וגידים.",דיון 
71,ME-12-01-24154-33,"כמו כן, הנאשם היה זה שידע ללא כל קושי, מייד כשנתבקש,למי לפנות וכיצד להשיג את הסמים והנשק.",דיון 
72,ME-12-01-24154-33,"בית המשפט העליון, מפי כב' השופט ס. ג'ובראן, ראה במעשיו תיווך ברף חומרה גבוה וציין שמדובר בעונש הולם כיוון שהסתבר כי ""...",דיון 
73,ME-12-01-24154-33,"המערער היה גורם פעיל ובולט בקידום עסקאות הסם, כך שביחס לעבירת התיווך, פעולותיו מצויות ברף העליון מבחינת חומרתן.",דיון 
74,ME-12-01-24154-33,"ואם כך הם פני הדברים בשתי עבירות תיווך, מה נאמר על הנאשם שבפנינו שהורשע במספר עבירות של סחר בהירואין לסוכן סמוי ובכמויות גדולות יותר ובעבירת סחר בנשק, שעברו מכביד יותר, ומאסרים בפועל רבים לא הרתיעוהו.",דיון 
75,ME-12-01-24154-33,..?,דיון 
76,ME-12-01-24154-33,"סיכומו של דבר, גם אם למתווך ייחשב הנאשם – והוא הרי הורשע כסוחר – תיווכו היה ברף הגבוה והעונש צריך להיות בהתאם (השוו גם פרשת סוארכה הנ""ל, שם הדגיש בית המשפט העליון את החומרה הרבה הטמונה במעשי ""בלדרי"" סם, אף שהם אינם ""המוח"" מאחורי העיסקה אך הם מהווים חלק מחוליות הפצתו ונהנים מרווח כספי).",דיון 
77,ME-12-01-24154-33,"כך גם תמוהה בעיני טענת ב""כ הנאשם לפיה מרשו קיבל ""רק 1,000 ₪"" בכל העיסקאות.",דיון 
78,ME-12-01-24154-33,"הרי הנאשם הודה בעובדות כתב האישום לפיהן הוא קיבל לידיו את התמורה בעד הסמים שנמסרו לסוכנים בכל האישומים, למעט באישום השני.",דיון 
79,ME-12-01-24154-33,"גם אם אניח כי חלק נכבד מן התמורה הועבר ע""י הנאשם לאותם בעלי הסמים, וגם אם בעסקת הנשק שבאישום השני קיבל עיסאם יאסין את מרבית התמורה בסך 12,000 ₪ והנאשם קיבל לאחר השלמת העיסקה 1,000 ₪, עדיין, אין ספק כי הנאשם נהנה מן הכסף שקיבל בכל העיסקאות.",דיון 
80,ME-12-01-24154-33,"שיקול מרכזי לחומרא במקרה זה, נעוץ בעברו הפלילי המכביד מאוד של הנאשם שכבר ריצה בימי חייו בטרם ביצע את העבירות מושא כתב האישום, 6 מאסרים בפועל(!) המסתכמים ב-12 שנים ו- 4 חודשים, בגין עבירות סמים, אלימות, נשק ועוד.",דיון 
81,ME-12-01-24154-33,"מסתבר שכמעט מחצית מחייו כאדם בוגר, לאחר שהגיע הנאשם לגיל 18, הוא  ""בילה"" מאחורי סורג ובריח, ולקח לא למד.",דיון 
82,ME-12-01-24154-33,"ללמדנו, כי מורא דין ודיין לא חל עליו ונותרנו – כמעט – רק עם הצורך להרחיקו מן הציבור, למען יפסיק  לפגוע בו.",דיון 
83,ME-12-01-24154-33,"כבר בשנת 1997 אישר בית המשפט העליון עונש מאסר בפועל  של 5 שנים(!) על מי ש""רק"" החזיק 18 גרם הרואין! שלא לצריכה עצמית, באומרו:",דיון 
84,ME-12-01-24154-33,"לא אוכל גם לקבל טענת הסנגור, כי הסוכן הסמוי היה חברו של הנאשם מזה זמן רב בטרם ביצוע העבירות מושא כתב אישום זה, ועל כן יש לראותו כ""סוכן מדיח"" ויש לראות בביצוע העבירות מתוך חברות וקרבה לסוכן, כנסיבה לקולא.",דיון 
85,ME-12-01-24154-33,"התמצית שבהפעלת סוכן סמוי מצויה בהתערותו ובהכירו את חברי ה""קהילה"" העבריינית ובהפעלתו בקרב עבריינים שהוא מכיר.",דיון 
86,ME-12-01-24154-33,"על כן, אין מדובר בענייננו ב""סוכן מדיח""  כמו זה הנשלח ופועל מיוזמתו, פעם אחר פעם, בלי להרפות, כלפי אדם תמים ללא עבר פלילי ומפתה אותו בסופו של דבר באמצעים שונים, לעבור עבירה.",דיון 
87,ME-12-01-24154-33,"מעובדות כתב האישום בהן הודה הנאשם עולה, כי די היה בפנייה ""רגילה"" של הסוכנים לנאשם, כדי שמייד יחוש לספק רצונם.",דיון 
88,ME-12-01-24154-33,"יתרה מזאת, כפי שכבר פורט, לא מדובר בפניית סוכן סמוי לאדם נעדר עבר פלילי ומעורבות בתחום הסמים ועבירות אחרות, אותו ניסה הסוכן להדיח.",דיון 
89,ME-12-01-24154-33,"נסיבות המקרה שבפני מצביעות על נאשם שרב לו מעללים וניסיון בתחום העברינות על כל סוגייה, ואין הוא בוחל או נמנע מביצוע כל עבירה תמורת בצע כסף.",דיון 
90,ME-12-01-24154-33,"משמנינו רוב נסיבות לחומרא,הרי שעל פי שיטת המשפט האינדיוידואלית הנהוגה במשפט ארצנו יש להתחשב, גם כלפי נאשם זה, בנסיבות לקולא.",דיון 
91,ME-12-01-24154-33,בנושא זה דיבר בית המשפט העליון בלשון ברורה:,דיון 
92,ME-12-01-24154-33,לקולא אתחשב בהודאתו של הנאשם ולמרות שבאה בשלב די מתקדם של המשפט אראה בה הודאה לכל דבר ועניין.,דיון 
93,ME-12-01-24154-33,"הודאת הנאשם חסכה זמן שיפוטי ובעיקר מצביעה היא בעיני, לפחות על תחילתה של חרטה.",דיון 
94,ME-12-01-24154-33,"כך למדנו שהנאשם הודה כבר בחקירתו במשטרה וכך גם התרשמתי מצפייה בנאשם במהלך המשפט ומדבריו האחרונים בפני, כי עייף מן הדרך העברינית ורוצה הוא לחיות חיי משפחה ועבודה.",דיון 
95,ME-12-01-24154-33,"תמיכה מסויימת לכך מצוייה בעובדה שמזה כ-7 שנים לא הורשע הנאשם בביצוע עבירות ולדבריו זו הייתה תקופה, בה הוא ניסה להשתקם, עד שפותה ע""י הסוכן הסמוי לבצע עבירות.",דיון 
96,ME-12-01-24154-33,"יחד עם זאת, למרבה הצער, משנקרתה על דרכו של הנאשם ""הזדמנות"" להרוויח כסף קל מביצוע עבירות סמים ונשק, לא היסס,וקפץ ראש וראשון לתוך המערבולת העבריינית.",דיון 
97,ME-12-01-24154-33,עוד אתחשב לקולא בגילו של הנאשם ובהיותו מטופל באישה – שלישית – ו-6 ילדים.,דיון 
98,ME-12-01-24154-33,"איני מתעלם מכך שהנאשם גדל בנסיבות חיים קשות, בעוני וללא תמיכה והדרכה, אם כי נימוק זה, במידה רבה, מיצה את עצמו שכן הוא נטען (כעולה מגיליון הרשעותיו וגזרי הדין שהוגשו בעניינו (ט/3)) פעם אחר פעם,ולמרות זאת חזר לסורו.",דיון 
99,ME-12-01-24154-33,"באת כוח המאשימה טענה כי יש לקבוע מתחם עונש הולם לכל האירועים – האישומים – ביחד, כשלדעתה מתחם העונש ההולם במקרה זה, הינו בן 9 ל- 14 שנות מאסר בפועל.",קביעת מתחם העונש ההולם
100,ME-12-01-24154-33,"גם הסנגור סבר שיש לקבוע מתחם עונש הולם לכל האירועים ביחד אם כי לדעתו, המתחם הינו בין 3 ל- 6 שנות מאסר.",קביעת מתחם העונש ההולם
101,ME-12-01-24154-33,מן האמור בסעיף 40יג.,קביעת מתחם העונש ההולם
102,ME-12-01-24154-33,"לחוק העונשין, שעניינו ""ריבוי עבירות"", נראה כי לא ניתן לקבוע מתחם עונש הולם כולל למספר עבירות שמהוות אירועים שונים, כבמקרה שבפנינו.",קביעת מתחם העונש ההולם
103,ME-12-01-24154-33,"לפי סעיפים 40יג(א)+(ב) הדין הוא כי יש לקבוע מתחם עונש הולם לכל העבירות המהוות אירוע אחד (סעיף 40.יג(א)),ומתחם עונש הולם לגבי כל אירוע ואירוע בנפרד, שנאמר: ""הרשיע בית המשפט נאשם בכמה עבירות המהוות כמה אירועים, יקבע מתחם עונש הולם..",קביעת מתחם העונש ההולם
104,ME-12-01-24154-33,.,קביעת מתחם העונש ההולם
105,ME-12-01-24154-33,"לכל אירוע בנפרד""(סעיף 40.יג(ב)).",קביעת מתחם העונש ההולם
106,ME-12-01-24154-33,"אומנם, בהמשכו של סעיף 40.יג(ב) נקבע כי בית המשפט רשאי לגזור עונש נפרד לכל אירוע או עונש כולל לכל האירועים(ואם קבע עונש נפרד לכל אירוע, עליו לקבוע את החפיפה בין העונשים או הצטברותם), אולם, אין בכך כדי מתן רשות לקבוע מתחם עונש הולם אחד לארועים שונים בהם הורשע הנאשם.",קביעת מתחם העונש ההולם
107,ME-12-01-24154-33,"לפי סעיף 40יג.(ג) לחוק העונשין, גם אם קובע בית המשפט עונש כולל לכל האירועים, עליו להתחשב, בין השאר, במספר העבירות, בתדירותן, בזיקה ביניהן וכן עליו לשמור על יחס הולם בין חומרת מכלול המעשים ומידת אשמו של הנאשם לבין סוג העונש, ואם גזר עונש מאסר לבין תקופת המאסר אותה גזר על הנאשם.",קביעת מתחם העונש ההולם
108,ME-12-01-24154-33,"בשל האמור לעיל, יש בדעתי לקבוע מתחם עונש הולם לכל אירוע בנפרד, תוך התחשבות בערך החברתי שנפגע מביצוע העבירות - סמים או נשק - מידת הפגיעה בו, מדיניות הענישה הנהוגה ונסיבות הקשורות בביצוע העבירה, המפורטות בסעיף 40.ט.",קביעת מתחם העונש ההולם
109,ME-12-01-24154-33,לחוק העונשין.,קביעת מתחם העונש ההולם
110,ME-12-01-24154-33,"למעשה, האישומים 1, 2 ו- 4 עניינם סחר בסמיםאשר נמכרו לסוכנים סמויים והערך החברתי שנפגע הינו בריאות הציבור והנזקים הנלווים לשימוש בסמים ומביצוע עבירות אחרות ע""י משתמשים בסמים, כדי לממן את צריכת הסמים.",קביעת מתחם העונש ההולם
111,ME-12-01-24154-33,"הואיל ומדובר בעבירות דומות שהמבדיל ביניהן הוא בעיקר כמות הסם שדובר בה או שנמכרה, אני סבור שלכל אחד מן האישומים (האירועים) יש לקבוע מתחם עונש הולם זהה – וזאת לאחר שקילת מדיניות הענישה הנהוגה תוך עיון בפסיקה הענפה שהוגשה לי ע""י באי כוח שני הצדדים – של 3 עד 6 שנות מאסר.",קביעת מתחם העונש ההולם
112,ME-12-01-24154-33,"לגבי עבירות הנשק, ולאחר ששקלתי את הערך החברתי שנפגע – הסכנה לבריאות הציבור וחייו מפגיעתו הרעה של נשק חם – המצוי בידיים עברייניות ובלתי מנוסות בהפעלת נשק – אני קובע כי מתחם הענישה הוא בין 2 ל- 4 שנות מאסר.",קביעת מתחם העונש ההולם
113,ME-12-01-24154-33,"אף שקבעתי מתחם עונש הולם נפרד לכל אחד מן הארועים,אני סבור כי הואיל ומדובר בפרשות דומות בהם הנאשם מכר סמים ונשק לסוכנים, יש לקבוע ""עונש כולל לכל האירועים"" על פי הסמכות המוקנית לבית המשפט בסעיף 40יג.(ב) לחוק העונשין.",קביעת מתחם העונש ההולם
114,ME-12-01-24154-33,"בקביעת מתחמי העונש ההולם התחשבתי בחלקו הדומיננטי של הנאשם בביצוע העבירות, בנזק שצפוי היה להיגרם מעבירות סחר בהירואין ונשק אילו הגיעו לציבור הרחב, במידת שליטתו הרבה על העבירות ובסיבה שהביאה אותו לבצען - היא בצע כסף! (סעיף 40ט.",קביעת מתחם העונש ההולם
115,ME-12-01-24154-33,לחוק העונשין).,קביעת מתחם העונש ההולם
116,ME-12-01-24154-33,"לצורך קביעת העונש בתוך מתחם העונש ההולם, התחשבתי בכך כי החמרה בענישה במקרה זה עשויה להביא להרתעה אישית של הנאשם וכי יש סיכוי של ממש שהחמרה בעונשו של הנאשם תביא להרתעת הרבים (סעיפים 40ו.+ ז.",קביעת מתחם העונש ההולם
118,ME-12-01-24154-33,"עוד התחשבתי, לשם קביעת העונש בתוך מתחם העונש ההולם, בגילו של הנאשם, בפגיעה הקשה בו ובמשפחתו בשל עונש המאסר, בנטילת האחריות על ידו, בנסיבות חייו הקשות – אם כי במידה מוגבלת בשל האמור בפסיקה, לפיה על הנסיבות האישיות לסגת מפני חומרתן של עבירות הסחר בסמים ובנשק - ובכך שייתכן ואין הוא העבריין העיקרי, הואיל ובכל המקרים לא היו ברשותו הסמים והנשק שהובאו ע""י אחרים.",קביעת מתחם העונש ההולם
119,ME-12-01-24154-33,"ודוק: גם אם יהנה הנאשם מקביעתי שאין הוא העבריין העיקרי, עדיין,חלקו רב ביותר ודומיננטי בביצוע העבירות והוא קרוב מאוד להיותו העבריין העיקרי.",קביעת מתחם העונש ההולם
120,ME-12-01-24154-33,"כאמור, הוא אף קיבל לידו באישומים 1, 3, ו- 4 את הכסף ועוד  1,000 ₪ באישום 2, הקשור למכירת נשק.",קביעת מתחם העונש ההולם
121,ME-12-01-24154-33,"בהקשר זה צודקת באת כוח המאשימה כי ראוי לגזור על הנאשם קנס משמעותי המשקף לא רק את הסכום של 38,000 ₪ אשר קיבל לידיו מן הסוכנים – דהיינו מקופת הציבור -  בעסקאות הסמים והנשק, ולא רק את ההשקעה הרבה שהשקיעה המשטרה בהפעלת הסוכנים הסמויים, לרבות הסכנה הצפויה להם בעת הפעלתם, אלא יהווה גם אלמנט הרתעתי כלפי אלה המתעתדים להרוויח כסף ממסחר בסמים ובנשק.",קביעת מתחם העונש ההולם
122,ME-12-01-24154-33,"לאור האמור לעיל, ולאחר שנתתי משקל רב להודאתו של הנאשם, אני גוזר עליו את העונשים הבאים:",קביעת מתחם העונש ההולם
123,ME-12-01-24154-33,8 שנות מאסר בפועל  בניכוי תקופת מעצרו של הנאשם מיום 07/12/2011 ועד היום.,קביעת מתחם העונש ההולם
124,ME-12-01-24154-33,"3 שנות מאסר על תנאי, לבל יבצע במשך 3 שנים כל עבירת סמים, אלימות או נשק, מסוג פשע.",קביעת מתחם העונש ההולם
125,ME-12-01-24154-33,"קנס בסך של 50,000 ₪ שישולם עד ליום 02/06/2013, או שנת מאסר אחת תחתיו.",קביעת מתחם העונש ההולם
126,ME-12-01-24154-33,"פסילה מלקבל או מלהחזיק רישיון נהיגה למשך 4 שנים מיום שחרורו של הנאשם ממאסרו, על פי סעיף 37א.",קביעת מתחם העונש ההולם
127,ME-12-01-24154-33,לפקודת הסמים המסוכנים.,קביעת מתחם העונש ההולם
128,ME-12-01-24154-33,הודעה לנאשם זכות הערעור לבית המשפט העליון תוך 45 ימים מהיום.,קביעת מתחם העונש ההולם
129,ME-12-01-24154-33,"ניתן והודע היום, כ""ה בשבט תשע""ג, 05/02/2013, בנוכחות הנאשם וב""כ הצדדים.",קביעת מתחם העונש ההולם
130,ME-12-01-24154-33,"גלעד, שופט",קביעת מתחם העונש ההולם
131,ME-12-01-24154-33,קלדנית: ליאת פ.,קביעת מתחם העונש ההולם
