,verdict,text,part
0,SH-22-04-17839-44,"חוק העונשין, תשל""ז-1977: סע'  144(א), 244"," אדהם נאסר ת""ז  xxxxxxxxxx"
1,SH-22-04-17839-44,"הנאשם הורשע, בהכרעת דין מיום 30.1.24, לאחר ניהול הוכחות, בעבירות של החזקת נשק שלא כדין, על פי סעיף 144(א) רישא לחוק העונשין, תשל""ז – 1977 (להלן: ""החוק""), ושיבוש מהלכי משפט, על פי סעיף 244 לחוק.","כתב אישום, הכרעת דין ורקע"
2,SH-22-04-17839-44,"נקבע כי ביום 27.9.21, סמוך לשעה 01:00 הגיע הנאשם אל ביתו של מר ענאן עאבד בשכונה המזרחית בנצרת.","כתב אישום, הכרעת דין ורקע"
3,SH-22-04-17839-44,"באותן הנסיבות, הוציא ענאן אקדח חצי אוטומטי מסוג FN מס' סידורי 309524T ומסר אותו לנאשם.","כתב אישום, הכרעת דין ורקע"
4,SH-22-04-17839-44,"הנאשם החזיק באקדח, צילם אותו, ובהמשך ניגב את טביעות האצבעות מהאקדח.","כתב אישום, הכרעת דין ורקע"
5,SH-22-04-17839-44,"צוין כי ביום 3.6.22, סמוך לשעה 11:59, במסגרת חיפוש על פי צו, נמצא מר עלאא עבד, אחיו של ענאן, מחזיק באקדח בביתו הסמוך לביתו של ענאן.","כתב אישום, הכרעת דין ורקע"
6,SH-22-04-17839-44,"על פי הטענה, כשנודע לנאשם שמדובר באקדח אמיתי, שמט הנאשם את האקדח מיד.","כתב אישום, הכרעת דין ורקע"
7,SH-22-04-17839-44,"נטען כי לנאשם לא הייתה כל שליטה באקדח, אף לא מודעות לכך כי מדובר בנשק לא חוקי.","כתב אישום, הכרעת דין ורקע"
8,SH-22-04-17839-44,"בהכרעת דין מיום 30.1.24 הנאשם הורשע, ונקבע כי הנאשם ידע כי האקדח שאותו החזיק ושאותו צילם בביתו של ענאן עאבד היה אקדח אמיתי, שהחזקתו ללא רישיון אסורה על פי חוק, ולא אקדח ""איירסופט"" או חפץ דומה.","כתב אישום, הכרעת דין ורקע"
9,SH-22-04-17839-44,"עוד נקבע, כי בעת שהנאשם החזיק באקדח, התגבשו יסודות עבירת החזקת הנשק המיוחסת לו.","כתב אישום, הכרעת דין ורקע"
10,SH-22-04-17839-44,"הנאשם הורשע גם בשיבוש מהלכי משפט, על בסיס הקביעה כי ניגב את האקדח מטביעות אצבע, כדי לשבש חקירה.","כתב אישום, הכרעת דין ורקע"
11,SH-22-04-17839-44,"בטרם טיעונים לעונש הוזמן לגבי הנאשם תסקיר, וזאת עקב דיווח של המאשימה, שהתברר מאוחר יותר כשגוי, כי קיימת חובת תסקיר מפאת גילו הצעיר של הנאשם.","כתב אישום, הכרעת דין ורקע"
12,SH-22-04-17839-44,"בהמשך, כשעמדתה המאשימה על טעותה, ומצאה כי בעת ביצוע העבירה הנאשם הי בן למעלה מ21 שנים, ביקשה לבטל את הזמנת התסקיר, ואולם לבקשת הנאשם, ומשהוזמן כבר תסקיר, לא בוטלה הזמנתו.","כתב אישום, הכרעת דין ורקע"
13,SH-22-04-17839-44,"לנאשם נקבעו שני מועדים להתייצבות בשרות המבחן, לשניהם לא הגיע, וזאת מבלי לעדכן מראש את שרות המבחן.","כתב אישום, הכרעת דין ורקע"
14,SH-22-04-17839-44,"בהודעה שהוגשה מטעם שרות המבחן ביום 14.7.24 נמסר כי לאורך התקופה הארוכה שחלפה מאז הוזמן התסקיר (למעלה מחצי שנה) שרות המבחן התרשם מרמת מגויסות נמוכה של הנאשם לשיתוף פעולה עם השרות, ואף מזילות כלפי ההליך וכלפי המצופה ממנו.","כתב אישום, הכרעת דין ורקע"
15,SH-22-04-17839-44,"שרות המבחן פנה בבקשה לשחרר אותו ממשימת הכנת התסקיר לגבי הנאשם, ואכן, הטיעונים לעונש נשמעו ללא שהוגש תסקיר.","כתב אישום, הכרעת דין ורקע"
16,SH-22-04-17839-44,ביום 16.7.24 טענו הצדדים לעונש.,טיעונים לעונש
17,SH-22-04-17839-44,"ב""כ המאשימה הגישה טיעוניה בכתב, ואילו ב""כ הנאשם טען בעל-פה בפניי.",טיעונים לעונש
18,SH-22-04-17839-44,7 .,טיעונים לעונש
19,SH-22-04-17839-44,"טיעוני ב""כ המאשימה",טיעונים לעונש
20,SH-22-04-17839-44,"ב""כ המאשימה טענה כי מתחם העונש ההולם לשתי העבירות שביצע הנאשם נע בין 16-30 חודשי מאסר בפועל לצד ענישה נלווית, וביקשה להטיל על הנאשם עונש מאסר בפועל בטווח הבינוני של המתחם לו טענה, מאסר על תנאי אורך ומרתיע, קנס והתחייבות.",טיעונים לעונש
21,SH-22-04-17839-44,"נטען כי עבירות החזקת נשק הן עבירות חמורות, הטומנות בחובן פוטנציאל סיכון ניכר לציבור ופוגעות בשלום הציבור ובביטחונו.",טיעונים לעונש
22,SH-22-04-17839-44,"נטען כי במקרה דנן, הפגיעה בערכים המוגנים היא משמעותית וחמורה, שכן זמינותם של כלי נשק בידי גורמים בלתי מורשים מאפשר ביתר קלות שימוש לא חוקי בנשק זה, וכי מדובר בקרקע לביצוע עבירות אלימות חמורות המביאות למותם של חפים מפשע.",טיעונים לעונש
23,SH-22-04-17839-44,"נטען כי הפסיקה הכירה בכך שמדובר ב""מכת מדינה"", העונשים הוחמרו בתיקון 140 לחוק שם נקבעו עונשי מינימום, וכן נעשתה הפנייה להנחיית פרקליט המדינה 9.16 בעניין מתחמי הענישה לעבירות נשק.",טיעונים לעונש
24,SH-22-04-17839-44,"עוד הפנתה ב""כ המאשימה לדוח מבקר המדינה 71ג (2021) המצביע על העלייה באירועי הירי והאלימות הקשורה בירי, וטענה כי לאור כל האמור, יש חשיבות רבה בהחמרת העונשים המוטלים על ידי בית המשפט על נאשמים בעבירות מסוג זה.",טיעונים לעונש
25,SH-22-04-17839-44,"בהתייחסותה לעבירת שיבוש מהלכי משפט, טענה ב""כ המאשימה כי מדובר בפגיעה בערכים של אכיפת החוק וסדרי המשטר התקין.",טיעונים לעונש
26,SH-22-04-17839-44,"באשר לנסיבות ביצוע העבירה, נטען כי הנזק הפוטנציאלי בביצוע העבירה הינו עצום, שכן נשק בלתי חוקי המתגלגל לידיים של עבריינים מסתיים לא אחת במוות של חפים מפשע.",טיעונים לעונש
27,SH-22-04-17839-44,"נטען כי הנאשם הוא האחראי הבלעדי למעשיו, וכי ידע היטב שמדובר בנשק אמיתי (ב""כ המאשימה הפנתה לפסקה 22 בהכרעת הדין).",טיעונים לעונש
28,SH-22-04-17839-44,"בנוסף צוין כי כדי למנוע את גילוי מעשיו, הנאשם ניגב את טביעות אצבעותיו מהאקדח.",טיעונים לעונש
29,SH-22-04-17839-44,"בהתייחסותה לנסיבות שאינן קשורות בביצוע העבירות, הזכירה ב""כ המאשימה כי הנאשם נעדר עבר פלילי, ואולם צויין כי הוא לא הודה בביצוע העבירה, לא נטל אחריות על מעשיו והורשע רק לאחר שמיעת הוכחות בהליך שנוהל עד תום.",טיעונים לעונש
30,SH-22-04-17839-44,נטען כי הנאשם השמיע גרסאות שונות ובזבז את זמנו של בית המשפט לריק.,טיעונים לעונש
31,SH-22-04-17839-44,"נטען כי הנאשם קיבל מספר הזדמנויות להתייצב בשרות המבחן אך לא השכיל לנצלן, לא קיבל אחריות ולא טופל.",טיעונים לעונש
32,SH-22-04-17839-44,"ב""כ המאשימה התייחסה לעונשם של השותפים לעבירות, ומסרה כי ענאן עאבד, מעורב נוסף בפרשה שהיה נעדר עבר פלילי, נשפט ל 13 חודשי מאסר בפועל במסגרת הסדר סגור, לאחר הודאה בהזדמנות הראשונה.",טיעונים לעונש
33,SH-22-04-17839-44,"הודע כי  בגזר דינו של עלאא עאבד (השותף הנוסף), אשר הודה בהזדמנות הראשונה והורשע בהחזקת נשק ותחמושת, נגזרו עליו 14 חודשי מאסר בפועל לצד 8 חודשי מאסר על תנאי (בטיעון פתוח לעונש).",טיעונים לעונש
34,SH-22-04-17839-44,"נטען כי בגזר דינו  של ענאן עאבד, שניתן ע""י מותב זה, נקבע כי הקצה הנמוך של מתחם העונש ההולם מתחיל מ 14 חודשי מאסר בפועל, וכי אילו היו מבוצעות עבירות נלוות נוספות, ראוי היה לקבוע רף גבוה יותר.",טיעונים לעונש
35,SH-22-04-17839-44,"נטען כי הנאשם שבפנינו הורשע בעבירת שיבוש בנוסף על עבירת החזקת הנשק, ומכאן שיש להחמיר במתחם העונש ובעונשו.",טיעונים לעונש
36,SH-22-04-17839-44,"לסיכום, ב""כ המאשימה בקשה להכיר בחומרת העבירה בנסיבותיה, ולהטיל על הנאשם עונש מאסר ממושך בפועל וענישה נלווית, כמפורט לעיל.",טיעונים לעונש
37,SH-22-04-17839-44,"טיעוני ב""כ הנאשם",טיעונים לעונש
38,SH-22-04-17839-44,"ב""כ הנאשם טען כי מדובר במתחם ענישה שונה מזה שהוזכר ע""י המאשימה, כאשר עסקינן ב""החזקה רגעית"" של נשק, וביקש מבית-המשפט להסתפק בימי מעצרו של הנאשם ולהטיל עליו ענישה צופה פני עתיד.",טיעונים לעונש
39,SH-22-04-17839-44,"נטען כי עוצמת הפגיעה בערך החברתי הינה נמוכה ביותר, שכן מדובר בהחזקה רגעית בלבד אשר תועדה בצילום ותו לא.",טיעונים לעונש
40,SH-22-04-17839-44,"נטען כי בשונה מהמעורבים אחרים, אשר החזיקו בנשק, הנאשם לא החזיק בנשק בפועל, אלא רק למספר שניות, ועל פי ההלכה המדובר בהחזקה ארעית ולה מתחמי ענישה שונים (הפנה לפסיקה שתפורט בהמשך).",טיעונים לעונש
41,SH-22-04-17839-44,"נטען כי שני האחים השותפים לעבירה, אשר  החזיקו בנשק ""החזקה קלאסית"" ונדונו ל 13 ו 14 חודשי מאסר, הם בעלי עבר פלילי, בניגוד לנאשם כאן.",טיעונים לעונש
42,SH-22-04-17839-44,"נטען כי מדובר באירוע שהתרחש ב 27.9.21, לפני מעל שלוש שנים, וכי הייתה זו הסתבכותו הראשונה של הנאשם בפלילים, ומאז לא נפתחו נגדו תיקים חדשים.",טיעונים לעונש
43,SH-22-04-17839-44,"נטען כי הנאשם היה עצור תקופה ממושכת מאחורי סורג ובריח, לאחר מכן היה במעצר לילי וכי עד היום הוא שוהה בתנאים מגבילים.",טיעונים לעונש
44,SH-22-04-17839-44,"נטען כי מדובר בנאשם צעיר מאוד, שנפגע קשות מהמעצר, אשר היה מנוע מבילויים ומנסיעות לחו""ל במשך שלוש שנים.",טיעונים לעונש
45,SH-22-04-17839-44,"נטען כי לנאשם עם רקע קשה מאוד, וכי הוא נאלץ לעזוב את בית הספר כבר בכיתה ט' על מנת לעזור בפרנסת המשפחה.",טיעונים לעונש
46,SH-22-04-17839-44,"נטען כי אביו הוכר כנכה 100% בביטוח הלאומי וכי גם אמו אישה חולה המקבלת קצבה קבועה (הוגשו מסמכים לתמיכה בטענות אלה), והנאשם הוא הבן הבכור ועל כן העול על כתפיו לפרנס את המשפחה כולה, ופגיעה ביכולתו לעבוד תפגע כלכלית במשפחה, בה הוא המפרנס העיקרי.",טיעונים לעונש
47,SH-22-04-17839-44,"נטען כי מדובר במעידה חד פעמית של צעיר נורמטיבי, אשר לגביו נכון להסתפק בענישה של מאסר  בעבודות שרות.",טיעונים לעונש
48,SH-22-04-17839-44,"לסיכום, נטען כי יש להתחשב בנסיבות חייו הקשות של הנאשם, עברו הנקי, ובכך ששינה דרכיו, ניתק כל קשר עם הנאשמים האחרים שהיו מעורבים בפרשה, ומתמקד אך ורק במשפחתו ובעבודתו, ולהסתפק בתקופת מעצרו ובעונש צופה פני עתיד.",טיעונים לעונש
49,SH-22-04-17839-44,"הנאשם אמר שהוא מבקש סליחה, הוא לא יתקרב יותר לדברים כאלה, החיים שלו זה בית עבודה וזהו.",טיעונים לעונש
50,SH-22-04-17839-44,נשק חם המוחזק בניגוד לחוק הנו בהווה בבחינת מכת מדינה.,דיון והכרעה
51,SH-22-04-17839-44,"ירי ברחובותיהם של ערים ושל כפרים, על בתי מגורים ועל כלי רכב, פציעה ואף גדיעת חיים בנשק חם, שימוש בנשק בלתי חוקי לעבירות רכוש, סחיטה ואלימות – כל אלה הפכו במקומותינו למציאות חיים עגומה וקשה.",דיון והכרעה
52,SH-22-04-17839-44,הערכים החברתיים המוגנים הנפגעים כתוצאה מעבירות של החזקת נשק שלא כדין הנם שלום הציבור ובטחונו.,דיון והכרעה
53,SH-22-04-17839-44,"בתי המשפט עמדו לא אחת על חומרתן של עבירות הנשק, תוך הדגשת הסיכון הממשי לציבור הנובע מעבירות אלה.",דיון והכרעה
54,SH-22-04-17839-44,החזקת נשק על ידי אזרחים יוצרת מטבעה פוטנציאל להסלמה עבריינית או לפעילות עוינת.,דיון והכרעה
55,SH-22-04-17839-44,"באופן כללי, חומרת עבירות הנשק מחייבת מתן ביטוי עונשי הולם ומרתיע באמצעות הטלת עונשי מאסר ממושכים בפועל, כשנסיבות אישיות נדחות בפני האינטרס הציבורי.",דיון והכרעה
56,SH-22-04-17839-44,"לאחרונה, בהתאמה להתגברות עבריינות הנשק, פסיקת בית המשפט העליון מהשנים האחרונות הובילה במוצהר קו של החמרת ענישה בעבירות נשק, תוך התערבות בגזרי דין של ערכאות נמוכות יותר, אף בניגוד לכלל הנוהג לפיו ערכאת הערעור ממעטת להחמיר בענישה.",דיון והכרעה
57,SH-22-04-17839-44,המלחמה בתופעת החזקת הנשק הלא חוקי מתנהלת בין היתר בבתי המשפט המחויבים להבהיר בקול ברור כי מי שמתעסק בנשק חם דינו מאסר בפועל בבית הסוהר.,דיון והכרעה
58,SH-22-04-17839-44,מסר זה הכרחי להרתעת הרבים.,דיון והכרעה
59,SH-22-04-17839-44,"אמנם תיקוני החקיקה שהמאשימה הזכירה, ואף הפסיקה בפרשת קדורה ניתנו לאחר שהנאשם ביצע את העבירה, ואולם המגמה הברורה שעניינה החמרה באכיפת עבירות הנשק לא התחילה רק אחרי ביצוע העבירות, ומדובר בעבריינות קשה אשר גונתה מאז ומתמיד בבתי המשפט, בגינוי שהתבטא כאמור גם בענישה מחמירה.",דיון והכרעה
60,SH-22-04-17839-44,נסיבות הקשורות בביצוע העבירה,דיון והכרעה
61,SH-22-04-17839-44,"על פי כתב האישום והכרעת הדין, הנאשם החזיק באקדח וצילם אותו, אף ניגב את טביעות אצבעו מהאקדח, בשעת לילה מאוחרת, בביתו של תושב נצרת ענאן עאבד.",דיון והכרעה
62,SH-22-04-17839-44,"האקדח אותר רק כעבור מס' חודשים בביתו של עללא עאבד, אחיו של אותו ענאן.",דיון והכרעה
63,SH-22-04-17839-44,"בהכרעת הדין המפורטת צויין כי הנאשם הוחשד בעבירה בעיקר על סמך ממצא פורנזי, לאחר שדנ""א שלו התגלה על נרתיק האקדח מבד, ובהמשך גם על סמך ראייה דיגיטלית, שהייתה גילוי תמונת האקדח בטלפון שלו.",דיון והכרעה
64,SH-22-04-17839-44,"ההגנה מבקשת לקבוע כי מדובר במעשה נטול חומרה מיוחדת, משלא הוכח כי הנשק הוחזק על ידי הנאשם דרך קבע או שייך לו, וכי מדובר בהחזקה רגעית שנעשתה לצורך צילום, מבלי מחשבה על ההשלכות, ובשלב הראשון אף  ללא מודעות לכך שמדובר בכלי נשק אמיתי.",דיון והכרעה
65,SH-22-04-17839-44,איני רואה את הדברים כך.,דיון והכרעה
66,SH-22-04-17839-44,"הנסיבות מצביעות על אדם צעיר המחזיק נשק במודע ואף מצלם אותו, בשעות לילה, יחד עם צעיר אחר בביתו של האחר.",דיון והכרעה
67,SH-22-04-17839-44,"בהכרעת הדין נדחתה טענתו של הנאשם כי לא ידע שמדובר באקדח אמיתי, ונקבע כי זו החזקה מודעת ולא אגבית בנשק קטלני לא חוקי.",דיון והכרעה
68,SH-22-04-17839-44,"הנאשם אמנם החזיק באקדח לזמן קצר, ובכך מעשיו אינם חמורים כמעשיו של מי שמחזיק בנשק החזקת קבע, אך עדיין מצטיירת תמונה של התעסקות מודעת ופלילית בנשק לא חוקי, ומדובר בתופעה חברתית מסוכנת ומתעצמת של התחמשות ושל התפעלות מנשק,  אותה יש להוקיע ולגדוע.",דיון והכרעה
69,SH-22-04-17839-44,"למעשי הנאשם מימד של פגיעה בערכים מוגנים של שלום הציבור וביטחונו, שכן לכל החזקת  נשק בידי בלתי מורשה, פוטנציאל נזק ממשי לפגיעה בשלמות גופו ובחייו של אדם.",דיון והכרעה
70,SH-22-04-17839-44,"אנו ערים לכך שבפסיקה ניתן למצוא מנעד רחב של מתחמי ענישה בעבירות נשק  ובעבירות של החזקת נשק, בכלל זה.",דיון והכרעה
71,SH-22-04-17839-44,"יחד עם זאת, אנו סבורים כי נכון היה לנקוט בקו המתחייב בשעה זו, של העלאת רף הענישה, כפי שעתרה המערערת.",דיון והכרעה
72,SH-22-04-17839-44,"החמרה זו צריכה לבוא לידי ביטוי בהחמרת מתחמי הענישה, תוך מתן דגש לשיקולים הנוגעים לערכים החברתיים הנפגעים ומידת הפגיעה בהם, כמו גם בשים לב למדיניות הענישה הנוהגת.",דיון והכרעה
73,SH-22-04-17839-44,"ישנה משמעות טבועה וברורה מאליה להחזקתו של כלי ממית, ומשמעות טבועה זו הנה כי אותו נשק נועד לפגיעה באחר, בדרך של ירי או למצער לשם איום.",דיון והכרעה
74,SH-22-04-17839-44,"מגמת ההחמרה בענישה בעבירות נשק גולמה להנחיית פרקליט המדינה מס' 9.16 – מדיניות ענישה בעבירות נשק ומטעני חבלה (להלן: ""ההנחיה"") שהוזכרה בדברי בית המשפט לעיל, ובה פורטו מתחמי ענישה בעבירות הנשק, אשר נגזרו מפסיקת בית-המשפט העליון.",דיון והכרעה
75,SH-22-04-17839-44,ההנחיה קובעת כי שיקול שיש להביאו בחשבון הוא סוג כלי הנשק בהתאם למדרג החומרה (כך שהחזקת אקדח תהיה חמורה יותר מהחזקת בקבוק תבערה אך חמורה פחות מהחזקת תת מקלע).,דיון והכרעה
76,SH-22-04-17839-44,"עוד צוין בהנחיה, כי המיקום שבו הוחזק הנשק הנו בעל חשיבות, ובפרט אם מדובר במקום המאפשר עשיית שימוש בו על ידי המחזיק או על ידי אדם אחר.",דיון והכרעה
77,SH-22-04-17839-44,"על פי ההנחיה המעודכנת (13.12.22), ""מתחם המוצא"" לתקופות המאסר בגין עבירת החזקת אקדח, הועמד על 18 – 36 חודשי מאסר בפועל, ואילו להחזקת רובה כגון M-16 בין 24- 48 חודשי מאסר בפועל.",דיון והכרעה
78,SH-22-04-17839-44,"נוסף על רכיב המאסר בפועל, וחילוט הנשק, ככלל הומלץ על רכיב של קנס בשים לב לשווי הנשק ובלבד שלא יפחת מ- 10,000 ₪.",דיון והכרעה
79,SH-22-04-17839-44,"גם המחוקק התערב בענישה בעבירות נשק באמצעות תיקון מס' 140 לחוק העונשין מיום 8.12.21 (הוראת שעה עד ליום 8.12.24) הקובע עונשי מינימום של רבע מהעונש המרבי הקבוע בחוק לאותה עבירה (להלן: ""תיקון עונש מינימום"").",דיון והכרעה
80,SH-22-04-17839-44,"בהמשך, בתיקון מס' 145 מיום 30.3.23, הוחמר עונש המקסימום לעבירת החזקת חלק מהותי בנשק לחמש שנות מאסר",דיון והכרעה
81,SH-22-04-17839-44,"העבירות שהנאשם ביצע לא גרמו לנזק, ואולם פוטנציאל הנזק הגלום מהן הנו משמעותי וחמור.",דיון והכרעה
82,SH-22-04-17839-44,"העבירות אינן מאופיינות בתכנון או בתחכום רב, אם כי הניסיון להעלים את טביעות האצבעות, מלמד על מודעות ברורה מאליה על כך שמדובר במעשה אסור ובמטרה לטשטש את המעשה.",דיון והכרעה
83,SH-22-04-17839-44,"לקולה אקח בחשבון את העובדה כי הנשק הוחזק על ידי אחרים, וכי האשם החזיקו רק לזמן קצר ובהזדמנות יחידה.",דיון והכרעה
84,SH-22-04-17839-44,"לחומרה אקח בחשבון את העובדה כי מדובר ב""מכת מדינה"" המקימה צורך המובהק במסר ברור לפיו מי שנוגע בנשק לא חוקי מטמא ידיו בעבירה חמורה וצפוי לענישה משמעותית.",דיון והכרעה
85,SH-22-04-17839-44,"מגמת הענישה של בתי המשפט בעבירות של החזקת נשק כוללת על פי רוב מאסרים בפועל  לתקופות  שונות, ולעיתים גם מאסרים ממושכים בפועל, אף בצירוף רכיב עונשי כספי, תוך התחשבות בנסיבות ביצוע העבירות, ובהן סוג הנשק, נסיבות החזקתו ומשכה, ובכפוף לנסיבות האישיות של העבריין.",דיון והכרעה
86,SH-22-04-17839-44,"כפי שציין בית המשפט המחוזי בנצרת בעניין מזאריב שלעיל, בעבר, גם לפני שנים לא רבות, ניתנו עונשים במנעד רחב למדי לעבירות נשק, ואולם גם בעבר, ההימנעות ממאסר בבית הסוהר הייתה נדירה, ונעשתה לרוב רק במסגרת הסדרי טיעון בענישה מוסכמת, או בנסיבות מיוחדות.",דיון והכרעה
87,SH-22-04-17839-44,"מדיניות החמרה בענישה, המוכתבת על ידי בית המשפט העליון, ועל ידי בית המשפט המחוזי, שוללת בהווה כמעט לחלוטין ענישה שלא על דרך של כליאה, כמובן הכול בכפוף לנסיבות כל מקרה לגופו.",דיון והכרעה
88,SH-22-04-17839-44,"ב""כ המאשימה עמדה על עונש מאסר לריצוי בפועל, ציינה כאמור כי על השותפים למעשה הוטלו 13 ו- 14 חודשי מאסר בפועל, והפנתה בעניין מתחם העונש ההולם לפסקי-הדין הבאים:",דיון והכרעה
89,SH-22-04-17839-44,"ב""כ הנאשם טען כי הפסיקה אליה הפנתה המאשימה עוסקת במקרים חמורים יותר שאינם רלוונטיים לענייננו שבו מדובר על החזקה לזמן קצר ביותר, וכי במקרים אחרים הוטלו עונשי עבודות שרות ולאו דווקא מאסר מאחורי סורג ובריח, והפנה לפסקי-הדין הבאים:",דיון והכרעה
90,SH-22-04-17839-44,"ניתן, בנוסף, לעיין בפסקי הדין הבאים:",דיון והכרעה
91,SH-22-04-17839-44,מתחם הענישה בעבירות נשק מתחיל ככלל ממאסר משמעותי בפועל במתקן כליאה ולא בעבודות שרות.,דיון והכרעה
92,SH-22-04-17839-44,רמת הענישה הוחמרה הדרגתית בשנים האחרונות.,דיון והכרעה
93,SH-22-04-17839-44,בעת ביצוע העבירה בשנת 2021 כבר ניכרה אותה מגמת החמרה.,דיון והכרעה
94,SH-22-04-17839-44,"אני קובעת כי החזקה לפרק זמן קצר כמו כאן, של נשק לא חוקי מכתיבה מתחם עונשי של 7 עד 18 חודשי מאסר בפועל, ולא בעבודות שרות, יחד עם ענישה נלווית.",דיון והכרעה
95,SH-22-04-17839-44,"הנאשם צעיר יליד שנת 2000, נעדר עבר פלילי, הורשע לאחר ניהול הוכחות בהחזקת נשק ושיבוש מהלכי משפט, לאחר שהחזיק נשק אקדח חצי אוטומטי מסוג FN בבית חברו, צילם אותו ולבסוף ניגב את טביעות אצבעותיו מהנשק.",גזירת עונשו של הנאשם
96,SH-22-04-17839-44,"הנאשם לא הודה בעבירות שיוחסו לו, טען כי סבר שמדובר באקדח דמה, וטענותיו נדחו כבלתי אמינות.",גזירת עונשו של הנאשם
97,SH-22-04-17839-44,הנאשם אנו זכאי להקלה הניתנת למי שמודה ולמי שחוסך זמן שיפוטי.,גזירת עונשו של הנאשם
98,SH-22-04-17839-44,"המעורבים האחרים בפרשה, האחים עאבד, שהחזיקו בנשק החזקה ממושכת יותר בביתם, הורשעו על סמך הודאות ונשפטו ל 13 ו- 14 חודשי מאסר בפועל.",גזירת עונשו של הנאשם
99,SH-22-04-17839-44,"מעשי הנאשם פחותים בחומרתם ביחס לנאשמים האחרים, ובהתאם, עונשו יהיה חמור פחות.",גזירת עונשו של הנאשם
100,SH-22-04-17839-44,הנאשם קיבל הזדמנות לבוא בפני שרות המבחן ולהציג את נתוניו.,גזירת עונשו של הנאשם
101,SH-22-04-17839-44,"הזדמנות זו ניתנה בשל שגגה, עקב טעות אצל המאשימה לגבי גילו של הנאשם.",גזירת עונשו של הנאשם
102,SH-22-04-17839-44,"אילולא השגגה לגבי הגיל, מן הסתם, לא היה מוזמן כלל תסקיר בנסיבות שכאן, לגבי נאשם אשר לא קיבל אחריות על מעשיו, וניהל את משפטו עד הרשעה.",גזירת עונשו של הנאשם
103,SH-22-04-17839-44,"יחד עם זאת, כשהתגלתה הטעות, ההוראה להכין תסקיר לא בוטלה, חרף בקשת המאשימה, וזאת לבקשת ההגנה וכדי שהנאשם יוכל להיעזר בכלי הטיפולי והאבחוני שבידי שרות המבחן.",גזירת עונשו של הנאשם
104,SH-22-04-17839-44,"בסופו של דבר הנאשם לא שיתף פעולה, לא התייצב כלל בפני שרות המבחן חרף שתי הזדמנויות שניתנו לו, והפגין זילות כלפי ההליך.",גזירת עונשו של הנאשם
105,SH-22-04-17839-44,"ההליך הפלילי נגרר בשל התנהלותו של הנאשם על פני שבעה חודשים נוספים, ללא כל תכלית, רק כי הזמנת תסקיר מחייבת דחייה ממושכת עקב העומס בשרות המבחן, ובלא שדחייה זו נוצלה לטעם ענייני.",גזירת עונשו של הנאשם
106,SH-22-04-17839-44,"מדובר בהתנהלות מזלזלת, ובסופו של דבר גם בהיעדרה של כל הערכה חיובית לגבי הנאשם, שלא הוגש לגביו תסקיר ענייני בשל אי שיתוף פעולה.",גזירת עונשו של הנאשם
107,SH-22-04-17839-44,"אקח בחשבון לטובת הנאשם את היעדרו של עבר פלילי, את  גילו הצעיר, את נסיבות חייו הקשות, מצבם הרפואי של הוריו, ודבריו לגבי המצב הכלכלי יחד עם זאת, המשקל שניתן לתת לנסיבות אישיות בעבירות נשק מסוג זה הנו משקל מוגבל, הנסוג מפני האינטרס הציבורי המחייב מסר ברור כי מי שנודע בנשק לא חוקי יישלח למאסר בבית סוהר.",גזירת עונשו של הנאשם
108,SH-22-04-17839-44,אקח בחשבון לחובת הנאשם את היעדרה של האחריות על מעשיו ואת אי שיתוף הפעולה שלו עם שרות המבחן.,גזירת עונשו של הנאשם
109,SH-22-04-17839-44,העבירה בוצעה לפני כשלוש שנים.,גזירת עונשו של הנאשם
110,SH-22-04-17839-44,"הנאשם היה עצור מיום 27.3.22 עד ליום 10.4.22 מאחורי סורג ובריח (כשבועיים ימים), לאחר מכן שהה במעצר בית מלא עד ליום 16.6.22 אז הותר לו לצאת לעבודה בליווי משמורן, והוטל עליו מעצר בית לילי.",גזירת עונשו של הנאשם
111,SH-22-04-17839-44,עד היום מצוי הנאשם תחת תנאים מגבילים.,גזירת עונשו של הנאשם
112,SH-22-04-17839-44,"בשקלול הגורמים, ראיתי מקום להטיל על הנאשם עונש מאסר המצוי בטווח הנמוך של מתחם העונש ההולם אותו קבעתי.",גזירת עונשו של הנאשם
113,SH-22-04-17839-44,"לצד המאסר, מצאתי כי יש להטיל קנס כספי מתון, בהתחשב בנסיבות הכלכליות הקשות של הנאשם ומשפחתו ובעונש המאסר.",גזירת עונשו של הנאשם
114,SH-22-04-17839-44,",",גזירת עונשו של הנאשם
115,SH-22-04-17839-44,"נוכח כל האמור לעיל, אני גוזרת את עונשו של הנאשם כדלקמן:",סוף דבר
116,SH-22-04-17839-44,8 חודשי מאסר בפועל בניכוי ימי המעצר מיום 27.3.22 עד ליום 10.4.22  .,סוף דבר
117,SH-22-04-17839-44,"6 חודשי מאסר על-תנאי, ואולם הנאשם לא יישא עונש זה אלא אם יעבור במהלך תקופה של שלוש שנים מהיום כל עבירת נשק מסוג עוון או פשע.",סוף דבר
118,SH-22-04-17839-44,"קנס בסך 2000 ₪ או 8 ימי מאסר תמורתו, אשר ישולם בתוך ב- 5 תשלומים שווים בגובה 400 ₪ החל מיום 1.10.25 ובכל 1 לחודש העוקב.",סוף דבר
119,SH-22-04-17839-44,זכות ערעור תוך 45 ימים לבית המשפט המחוזי.,סוף דבר
120,SH-22-04-17839-44,"ניתנה והודעה היום ו' תשרי תשפ""ה, 08/10/2024 במעמד הנוכחים.",סוף דבר
121,SH-22-04-17839-44,"בעניין עריכה ושינויים במסמכי פסיקה, חקיקה ועוד באתר נבו – הקש כאן","רות שפילברג כהן, שופטת, סגנית הנשיא"
