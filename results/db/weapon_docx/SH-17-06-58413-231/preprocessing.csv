,verdict,text,part
0,SH-17-06-58413-231,"באמצעות פרקליטות מחוז ירושלים (פלילי),",מדינת ישראל
1,SH-17-06-58413-231,"חוק העונשין, תשל""ז-1977: סע'  144.א, 380, 382, 413ה'",הנאשם
2,SH-17-06-58413-231,"הנאשם הורשע על פי הודאתו, שניתנה במסגרת הסדר טיעון, בעבירה של תקיפה הגורמת חבלה של ממש ממניע גזעני, עבירה לפי סעיפים 380 ו-144ו(א) לחוק העונשין, התשל""ז-1977 (להלן: ""החוק""), ובעבירה של חבלה במזיד לרכב, עבירה לפי סעיף 413ה' לחוק.",הכרעת הדין
3,SH-17-06-58413-231,"לפי המתואר בכתב האישום, ביום 15.06.17 בסמוך לחצות הלילה, ישבו פ' (להלן: ""המתלונן"") שהינו ממוצא ערבי עם חברתו ב', שהינה ממוצא יהודי, סמוך לתחנת הדלק בצומת אורנים בירושלים.",הכרעת הדין
4,SH-17-06-58413-231,"באותה עת, עבר במקום הנאשם ברכבו.",הכרעת הדין
5,SH-17-06-58413-231,"אחותו של הנאשם מסרה לו כי היא מכירה את ב' וכי היא ""יוצאת"" עם בחור ערבי.",הכרעת הדין
6,SH-17-06-58413-231,הנאשם יצא מהרכב ושאל את המתלונן האם הוא ערבי ואת ב' אם הינה יהודיה והאם יש קשר ביניהם.,הכרעת הדין
7,SH-17-06-58413-231,"לאחר שהשניים השיבו בחיוב, הכה הנאשם את המתלונן בשני אגרופים בפניו וגרם לו לדימום באף.",הכרעת הדין
8,SH-17-06-58413-231,"המתלונן ברח לתחנת הדלק הסמוכה והנאשם רדף אחריו כשדודו, חיים מזרחי, שהיה עמו ברכב, הצטרף אליו.",הכרעת הדין
9,SH-17-06-58413-231,"בתחנת הדלק, זרק הנאשם מגב לעבר המתלונן ופגע בו.",הכרעת הדין
10,SH-17-06-58413-231,"המתלונן אחז בידו מקל על מנת להגן על עצמו וברח מאחורי רכבו של עלאא אבו סארה, מתדלק בתחנה, שחנה במקום.",הכרעת הדין
11,SH-17-06-58413-231,מזרחי רדף אחר המתלונן ולקח את המקל מידו.,הכרעת הדין
12,SH-17-06-58413-231,"בשלב זה, עלה הנאשם על הרכב של עלאא על מנת להגיע אל המתלונן, לקח את המקל מידו של מזרחי והמשיך לרוץ אחר המתלונן כשהוא אוחז במקל.",הכרעת הדין
13,SH-17-06-58413-231,המתלונן נמלט מהמקום והנאשם לא השיגו.,הכרעת הדין
14,SH-17-06-58413-231,"בעקבות מעשיו של הנאשם נגרם לרכבו של עלאא נזק למכסה המנוע ולגג הרכב בשווי של 3,276 ₪.",הכרעת הדין
15,SH-17-06-58413-231,נתבקש והוגש תסקיר שירות מבחן מיום 24.12.18 ממנו נלמד אודות הנאשם ונסיבות חייו.,תסקירי שירות המבחן
16,SH-17-06-58413-231,"קצין המבחן  ציין כי הנאשם נטל אחריות מלאה על מעשיו, אך הוא התרשם כי הנאשם מתקשה לבטא תובנה לחומרת המעשה והשלכותיו על המעורבים והוא מתקשה לגלות אמפטיה כלפי המתלונן.",תסקירי שירות המבחן
17,SH-17-06-58413-231,"כן ציין כי הנאשם חש עצמו קרבן של האירוע, מייחס אלימות כלפיו מצד המתלונן וחש כי הוא משלם מחיר בגין ההליך הפלילי.",תסקירי שירות המבחן
18,SH-17-06-58413-231,הנאשם ביטא נכונות להשתלב בהליך טיפולי על מנת לערוך שינוי בהתנהלותו.,תסקירי שירות המבחן
19,SH-17-06-58413-231,"ואכן, הנאשם שולב בקבוצה טיפולית לעצורי בית ושיתף פעולה באופן מלא.",תסקירי שירות המבחן
20,SH-17-06-58413-231,קצין המבחן ביקש להגיש תסקיר נוסף בחלוף שלושה חודשים לצורך העמקת האבחון בתחום השימוש בסמים שעלה במסגרת הטיפול.,תסקירי שירות המבחן
21,SH-17-06-58413-231,"בתסקיר נוסף מיום 28.03.19 ציין קצין המבחן, כי חרף המוטיבציה שגילה הנאשם בתחילה, הוא הביע בפניו קושי להשתתף בהליך טיפולי בשל עיסוקו.",תסקירי שירות המבחן
22,SH-17-06-58413-231,"לאחרונה, הוא שב והביע רצון להשתלב בהליך.",תסקירי שירות המבחן
23,SH-17-06-58413-231,"משכך, נתבקשה דחייה נוספת לשלושה חודשים.",תסקירי שירות המבחן
24,SH-17-06-58413-231,"בתסקיר נוסף מיום 3.07.19, ציין קצין המבחן כי הנאשם השתלב בקבוצה טיפולית ונתבקשה דחייה עד לתום הטיפול.",תסקירי שירות המבחן
25,SH-17-06-58413-231,בתסקיר המסכם מיום 5.11.19 ציין קצין המבחן את התייחסותו המצמצמת של הנאשם למעשיו ואת הקושי לגלות תובנות מעמיקות באשר למניעים שהביאו אותו לפגיעה במתלונן.,תסקירי שירות המבחן
26,SH-17-06-58413-231,"לצד זאת, הנאשם נטל אחריות וביטא צער על מעורבות בפלילים.",תסקירי שירות המבחן
27,SH-17-06-58413-231,"קצין המבחן ציין, כי ענישה מחמירה של מאסר בפועל או בעבודות שירות עלול להביא לפגיעה כלכלית ומשפחתית משמעותית ממנה יתקשה הנאשם להתאושש ולעמוד מחדש על רגליו.",תסקירי שירות המבחן
28,SH-17-06-58413-231,"בשל כך, בא קצין המבחן בהמלצה להשית על הנאשם 400 שעות של""צ לצד ענישה מותנית.",תסקירי שירות המבחן
29,SH-17-06-58413-231,"המאשימה הצטיידה עם תצהיר נפגע עבירה, במסגרתו ציין המתלונן כי כתוצאה ממעשי הנאשם נגרם לו שבר באף וכי הוא מודאג מתקיפה נוספת.",הראיות לעונש 
30,SH-17-06-58413-231,הנאשם הצטייד עם עדות אביו ועדות בת זוגו.,הראיות לעונש 
31,SH-17-06-58413-231,"אביו של הנאשם ציין, כי בנו גדל כילד נורמטיבי ואך נקלע לסיטואציה של עימות.",הראיות לעונש 
32,SH-17-06-58413-231,"בהמשך, בנו עבר סדנה לשליטה בכעסים, למד את הלקח, וכיום הוא מתון יותר.",הראיות לעונש 
33,SH-17-06-58413-231,בת הזוג של הנאשם סיפרה על הקשיים שחוו היא והנאשם מאז תחילת ההליך.,הראיות לעונש 
34,SH-17-06-58413-231,גם היא ציינה כי הנאשם הבין את הטעות שעשה והוא מתחרט על כך.,הראיות לעונש 
35,SH-17-06-58413-231,"ב""כ המאשימה עמדה על הפגיעה הקשה והחמורה של הערכים שנפגעו ממעשיו של הנאשם, כבוד האדם, שלמות גופו וזכות הקניין.",הטיעונים לעונש
36,SH-17-06-58413-231,היא הפנתה להלכות של בית המשפט העליון באשר לחומרה שיש לייחס למעשים הנעשים על רקע גזעני.,הטיעונים לעונש
37,SH-17-06-58413-231,"לדבריה, יש להוקיע מעשים אלו בענישה מחמירה שתעביר מסר מרתיע לציבור שלא ניתן להשלים עם מעשים מעין אלו.",הטיעונים לעונש
38,SH-17-06-58413-231,"באשר לנסיבות ביצוע העבירה היא ציינה, כי לא היה מדובר במעשה ספונטני.",הטיעונים לעונש
39,SH-17-06-58413-231,"הנאשם פעל באלימות כנגד המתלונן, וגם כשזה נסוג מפניו, הנאשם רדף אחריו והמשיך להכותו.",הטיעונים לעונש
40,SH-17-06-58413-231,"היא הצביעה על הנזק שנגרם למתלונן, דימום מהאף, ההשפלה שעבר, ועל הנזק הממוני של עלאא, בעל הרכב.",הטיעונים לעונש
41,SH-17-06-58413-231,היא הוסיפה כי האירוע יכול היה להיגמר באופן חמור עוד יותר.,הטיעונים לעונש
42,SH-17-06-58413-231,"היא הציגה מספר פסקי דין שיש בהם ללמד על מדינות הענישה הנהוגה, על פיהם ביקשה לקבוע מתחם עונש הולם למקרה זה בנסיבותיו, של מאסר לתקופה שבין 10 ל-30 חודשים.",הטיעונים לעונש
43,SH-17-06-58413-231,"באשר לנאשם ציינה ב""כ המאשימה, את גילו הצעיר, את התקופה שחלפה ממועד ביצוע העבירות, ואת השתתפותו בהליך טיפולי, הגם שהוא לא נטל בו חלק באופן מלא.",הטיעונים לעונש
44,SH-17-06-58413-231,"היא ציינה את נטילת האחריות של הנאשם, אך הצביעה על כך שמהתסקיר נלמד כי הנאשם לא הפנים את הפסול והכיעור שבמעשה שעשה, בפרט בהיבט הגזעני שבו.",הטיעונים לעונש
45,SH-17-06-58413-231,"עוד עולה מהתסקיר, כי הנאשם עסוק בעיקר במחירים האישיים שלו נוכח ההליך הפלילי.",הטיעונים לעונש
46,SH-17-06-58413-231,"משכך, אין מקום לחרוג ממתחם העונש ההולם משיקולי שיקום.",הטיעונים לעונש
47,SH-17-06-58413-231,"בשולי דבריה, עתרה למיקום עונשו של הנאשם באמצע של השליש התחתון של המתחם, לצד מאסר על תנאי ופיצוי לשני המתלוננים.",הטיעונים לעונש
48,SH-17-06-58413-231,"ב""כ הנאשם טען מנגד כי אין מדובר באירוע מתוכנן, ואין מקום לייחס לנאשם נזקים אפשריים שלא אירעו בפועל.",הטיעונים לעונש
49,SH-17-06-58413-231,"באשר לפסיקה הנוהגת, הוא הדגיש כי במקרה זה הנאשם הורשע בעבירה לפי סעיף 380 לחוק – תקיפה הגורמת חבלה ממשית, אך לא בנסיבות מחמירות לפי סעיף 382 לחוק.",הטיעונים לעונש
50,SH-17-06-58413-231,"כן ציין, כי הנזק שנגרם לבעל הרכב, שולם.",הטיעונים לעונש
51,SH-17-06-58413-231,"באשר לנאשם ציין הסנגור, כי מדובר באדם נורמטיבי שמעד מעידה חד פעמית.",הטיעונים לעונש
52,SH-17-06-58413-231,"הנאשם הביע צער וחרטה על מעשיו ואין אפוא, מקום לדברים שנכתבו בעניין זה על ידי קצין המבחן.",הטיעונים לעונש
53,SH-17-06-58413-231,"הוא ציין כי הנאשם הודה בכתב האישום, ולמעשה הודה במיוחס לו כבר בתחנת המשטרה לאחר שנעצר.",הטיעונים לעונש
54,SH-17-06-58413-231,"בכך הוא קיבל אחריות על מעשיו, וחסך זמן שיפוטי.",הטיעונים לעונש
55,SH-17-06-58413-231,"לדבריו, בניגוד לדברי ב""כ המאשימה, תסקיר המבחן בעניינו של הנאשם, חיובי, ואף מצדיק חריגה מהמתחם משיקולי שיקום.",הטיעונים לעונש
56,SH-17-06-58413-231,"הסנגור, תמך גם הוא את טיעוניו בפסיקה, ועתר לאימוץ המלצת שירות המבחן.",הטיעונים לעונש
57,SH-17-06-58413-231,"הנאשם ציין, כי נקלע לסיטואציה ברגע אחד, כשקודם לכן הוא לא העלה בדעתו כי הוא יקום ויצא מרכבו כדי להכות אדם, בין אם הוא יהודי ובין אם הוא ערבי.",הטיעונים לעונש
58,SH-17-06-58413-231,"לדבריו, הוא לא היה שפוי באותו הרגע ועל כך הוא משלם את המחיר.",הטיעונים לעונש
59,SH-17-06-58413-231,"לדבריו, הוא עבר הליך שיקומי של שנתיים וחצי.",הטיעונים לעונש
60,SH-17-06-58413-231,"כיום, הוא בעל עסק בתחום הובלת דירות, ומעסיק עוברים, ביניהם ארבעה נהגי משאיות, חלקם ערבים.",הטיעונים לעונש
61,SH-17-06-58413-231,"באשר לנסיבות ביצוע העבירה, מדובר בגילוי אלימות קשה כלפי המתלונן.",דיון והכרעה
62,SH-17-06-58413-231,"אכן לא הוכח תכנון מוקדם, ואף לא נטען כי הנאשם הגיע למקום במטרה לבצע את העבירה אלא שהוא נקלע אליו.",דיון והכרעה
63,SH-17-06-58413-231,"ברם, אין מדובר בפעולה אחת, אלא בפעולה נמשכת שנועדה להטיל מורא על המתלונן ולפגוע בו בשל מוצאו.",דיון והכרעה
64,SH-17-06-58413-231,"הנאשם היכה את המתלונן, ויכול היה לחדול בשלב זה.",דיון והכרעה
65,SH-17-06-58413-231,"ואולם, הוא בחר לרדוף אחר המתלונן שנמלט מפניו, ואף לא נתן למכשולים שנקרו בדרכו, כרכבו של עלאא, להפריע לו במטרתו לפגוע במתלונן.",דיון והכרעה
66,SH-17-06-58413-231,"הוא עלה על הרכב במטרה להגיע אל המתלונן, גם במחיר גרימת נזק לא מבוטל לרכב של עלאא.",דיון והכרעה
67,SH-17-06-58413-231,גם פוטנציאל הנזק של עבירות אלימות אלו הוא גבוה.,דיון והכרעה
68,SH-17-06-58413-231,"על הנאשם היה לצפות, אף אם הדבר לא התממש בפועל, למרבה המזל, נזק חמור ורחב עוד יותר, הן בהיבט של הפגיעה הפיסית והנפשית במתלונן בשל ההשפלה והביזוי, והן בהיבט רחב יותר של הצתת אש נרחבת בין יהודים וערבים נוכח מעשים אלו (ראו: תפ""ח (מחוזי-ב""ש) 35048-04-17 מדינת ישראל נ' עמיצור (פורסם בנבו, 5.11.18)).",דיון והכרעה
69,SH-17-06-58413-231,"באשר לפסיקה הנוהגת, כאמור, בתי המשפט ציינו כמעט בכל מקום בו נדונה עבירת אלימות ממניע גזעני, כי לא ניתן לפטור את הנאשם מבלי עונש מאסר מאחורי סורג ובריח.",דיון והכרעה
70,SH-17-06-58413-231,"אכן ברוב המקרים, מדובר בעבירה של תקיפה בנסיבות מחמירות שנעשתה ממניע גזעני, ובמקרה זה מדובר בתקיפה שגרמה חבלה של ממש.",דיון והכרעה
71,SH-17-06-58413-231,"ואולם, ניתן לראות כי גם במקרים שהנסיבות היו חמורות פחות, ואף במקרים של ניסיון לביצוע תקיפה בלבד, הושת עונש מאסר בפועל מאחורי סורג ובריח.",דיון והכרעה
72,SH-17-06-58413-231,"יצוין, כי הפסיקה שהגיש ב""כ הנאשם, עסקה כולה בעבירות אלימות ללא מניע גזעני, שעה שחומרת מקרה זה נעוצה דווקא במניע הגזעני שהביא לאלימות.",דיון והכרעה
73,SH-17-06-58413-231,"העובדה כי במקרה זה אין מדובר בתקיפה בנסיבות מחמירות, ובשים לב לכך שלמתלונן לא נגרם נזק גופני כה משמעותי, יש בה כדי להנמיך את הרף התחתון, אך לא להוציאו מרף של מאסר בפועל לריצוי בבית כלא.",דיון והכרעה
74,SH-17-06-58413-231,"בשים לב לכלל הנסיבות של ביצוע העבירה והפסיקה הנוהגת, אני סבור כי מתחם העונש ההולם מקרה זה בנסיבותיו נע ממאסר בפועל מאחורי סורג ובריח לתקופה של 4 חודשים ועד למאסר בפועל לתקופה של 20 חודשים.",דיון והכרעה
75,SH-17-06-58413-231,ובאשר לעונשו של הנאשם בתוך המתחם.,דיון והכרעה
76,SH-17-06-58413-231,"הנאשם, יליד 1992, צעיר כבן 27.",דיון והכרעה
77,SH-17-06-58413-231,במועד ביצוע העבירות היה בן 25.,דיון והכרעה
78,SH-17-06-58413-231,חי בזוגיות ומגדל פעוטה בת שלוש וחצי.,דיון והכרעה
79,SH-17-06-58413-231,למעט עבירה במסגרת שירותו הצבאי נעדר עבר פלילי וניהל אורח חיים תקין עד למעצרו בהליך זה.,דיון והכרעה
80,SH-17-06-58413-231,"בשים לב לכל האמור, אני משית על הנאשם את העונשים הבאים:",דיון והכרעה
81,SH-17-06-58413-231,"ארבעה חודשי מאסר בפועל, בניכוי ימי מעצרו, מיום 19.06.17 עד יום 27.06.19.",דיון והכרעה
82,SH-17-06-58413-231,"הנאשם יתאם את כניסתו למאסר עם ענף אבחון ומיון של שירות בתי הסוהר בטלפונים 08-9787336, 08-9787377.",דיון והכרעה
83,SH-17-06-58413-231,"ככל שלא יקבל הנאשם הנחיה אחרת, עליו להתייצב עד ליום 15.12.19 בשעה 09:00 במתקן המעצר בבית סוהר ניצן ברמלה, עם תעודה מזהה והעתק גזר הדין.",דיון והכרעה
84,SH-17-06-58413-231,ששה חודשי מאסר אשר לא ירוצו אלא אם הנאשם יעבור עבירת אלימות במהלך שלוש שנים ממועד שחרורו ממאסר.,דיון והכרעה
85,SH-17-06-58413-231,"פיצוי למתלונן בסך של 3,500 ₪.",דיון והכרעה
86,SH-17-06-58413-231,הפיצוי יופקד בקופת בית המשפט עד ליום 1.01.20.,דיון והכרעה
87,SH-17-06-58413-231,המאשימה תמסור את פרטי המתלונן למזכירות בתוך 30 יום.,דיון והכרעה
88,SH-17-06-58413-231,"בשים לב לטענה, שלא נסתרה, כי הנאשם פיצה את בעל הרכב, עלאא, על מלוא נזקי רכבו, מבעוד מועד, איני מוצא מקום לפסוק פיצוי נוסף עבור עלאא.",דיון והכרעה
89,SH-17-06-58413-231,ערעור בזכות לבית המשפט המחוזי בתוך 45 יום מהיום.,דיון והכרעה
90,SH-17-06-58413-231,"54678313ניתן היום,  כ""ג חשוון תש""פ, 21 נובמבר 2019, במעמד המתייצבים.",דיון והכרעה
