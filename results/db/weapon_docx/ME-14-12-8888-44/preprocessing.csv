,verdict,text,part
0,ME-14-12-8888-44,"ב""כ המאשימה עו""ד איריס פיקר 
ב""כ הנאשם עו""ד עלא תלאווי",מוחמד חאג' יחיא 
1,ME-14-12-8888-44,"הנאשם הובא על ידי שב""ס",מוחמד חאג' יחיא 
2,ME-14-12-8888-44,"חוק העונשין, תשל""ז-1977: סע'  29, 144 (ד)2א, 144 (ו) א, 144 ד(2)(א), 329(א)(5), 413",מוחמד חאג' יחיא 
3,ME-14-12-8888-44,הנאשם הורשע על פי הודאתו בעובדות כתב אישום מתוקן בשנית האוחז בשני אישומים.,גזר דין
4,ME-14-12-8888-44,"הודאת הנאשם נעשתה במסגרת הסדר טיעון לפיו תוקנו עובדות כתב האישום המקורי לקולא ולפיו עותרים הצדדים לגזור עליו 38 חודשים מאסר בפועל, מאסר על תנאי ופיצוי למתלונן נושא האישום הראשון.",גזר דין
5,ME-14-12-8888-44,"הצדדים פירטו את השיקולים שהביאו אותם להסדר הטיעון, ואומר כבר עתה כי מדובר בשיקולים ראויים, כאשר העונש המוסכם עורך איזון בין השיקולים השונים ועל כן אכבד את ההסדר.",גזר דין
6,ME-14-12-8888-44,לחומרה יש לזקוף בראש ובראשונה את העבירות עצמן ונסיבות ביצוען.,גזר דין
7,ME-14-12-8888-44,"כתב האישום שבעובדותיו הודה הנאשם, מתאר בחלק הכללי את הרקע ואירועי התקופה הרלוונטיים לאישומים המיוחסים לנאשם.",גזר דין
8,ME-14-12-8888-44,"כך מצוין כי במהלך החודשים יוני עד יולי 2014 נחטפו ובהמשך נרצחו שלושה נערים יהודיים, על ידי שני פעילי טרור מארגון חמא""ס.",גזר דין
9,ME-14-12-8888-44,"לכאורה, כפעולת נקם על כך נחטף ובהמשך נרצח הנער הערבי אבו חאדר על ידי בגיר ושני קטינים יהודיים.",גזר דין
10,ME-14-12-8888-44,"בהמשך, ביום 8.7.14 החל מבצע ""צוק איתן"" שהסתיים ביום 26.8.14 בהפסקת אש.",גזר דין
11,ME-14-12-8888-44,"על רקע האמור לעיל, החל גל של פעולות והתפרעויות אלימות מצד ערבים ישראלים ופלסטינאים כלפי כוחות בטחון ואזרחים יהודיים שעיקרו התרחש בירושלים וגרר אחריו גם התפרעויות ופעולות אלימות ברחבי הארץ בבחינת הסלמת המעשים.",גזר דין
12,ME-14-12-8888-44,"הסלמה זו כללה גם תקיפת אנשי כוחות בטחון באמצעות ידוי אבנים, השלכת בקבוקי תבערה, ירי זיקוקים ותקיפת אזרחים יהודים בכלל ומתפללים במתחם הר הבית בפרט.",גזר דין
13,ME-14-12-8888-44,"כמו כן, החלו התפרעויות ופיגועי טרור רצחניים כלפי אוכלוסיה יהודית בארץ בדרך של פיגועי דריסה, דקירה וירי.",גזר דין
14,ME-14-12-8888-44,"בתקופה זו הנאשם החזיק ברשותו חשבון בפייסבוק, ובו פרסם פרסומים רבים שיש בהם משום דברי הסתה: קריאות ישירות למעשי אלימות וטרור נגד אזרחים וכוחות בטחון; דברי שבח, אהדה עידוד ותמיכה כלפי מעשים כאלה וכלפי עושי המעשים; דברי שבח אהדה ותמיכה למחבלים ומבצעי פיגועים.",גזר דין
15,ME-14-12-8888-44,התכנים הללו עלו בפייסבוק כאשר לנאשם רשומים 4000 חברים וכן הוא השתמש בפרופיל ציבורי שהעלה את מספר המתוודעים לפרסומים אלו.,גזר דין
16,ME-14-12-8888-44,"ביום 9.11.14 פרצו מהומות בעיר טייבה באזור הגשר, וזאת על רקע נסיבות מותו של חיר חמדאן בכפר קנא.",גזר דין
17,ME-14-12-8888-44,"בהקשר זה צוין כי בגשר התאספו הנאשם ואחרים שזהותם אינה ידועה במדויק, כשהם רעולי פנים.",גזר דין
18,ME-14-12-8888-44,"במהלך המהומות האלה הנאשם ו/או מי מהאחרים הבעירו צמיגים בסמוך לגשר שהובילו לחסימת כביש 444, ההמון עצר כלי רכב שעברו במקום במטרה לבדוק את זהות הנוהג בהם ולאתר נהגים בעלי לאום  יהודי.",גזר דין
19,ME-14-12-8888-44,"על פי עובדות האישום הראשון בו הודה הנאשם, במסגרת המהומות הללו ביום 9.11.14 בשעת הערב, הנאשם ואחרים היו באזור הגשר כשהם רעולי פנים.",גזר דין
20,ME-14-12-8888-44,הנאשם הגיע מצויד עם שתי כוורות זיקוקים נפיצות.,גזר דין
21,ME-14-12-8888-44,במהלך המהומות פנה הנאשם אל עיתונאי שעמד באותה עת בגשר ולידו שישה רעולי פנים נוספים וביקש ממנו להסריטם.,גזר דין
22,ME-14-12-8888-44,"בהמשך, אמר הנאשם למצלמה אמירות המפורטות בסעיף 2 לעובדות כתב האישום בהם יש קריאה לאינתיפאדה באזור המשולש, כפר קנא ואום אל פאחם, כל זאת כנקמה למותו של חיר.",גזר דין
23,ME-14-12-8888-44,באותה עת נהג המתלונן ברכב מכיוון כוכב יאיר לכיוון נתניה.,גזר דין
24,ME-14-12-8888-44,בהגיעו לאזור הגשר הוא נאלץ לעצור בעקבות המהומות ובעקבות חסימת הכביש.,גזר דין
25,ME-14-12-8888-44,"באותה עת, מי מהאחרים פנו אל הקורבן והחלו לשוחח עמו בערבית כדי לברר האם מדובר בנהג בעל לאום יהודי.",גזר דין
26,ME-14-12-8888-44,"כשהבחינו שאכן מדובר ביהודי, החלו לזרוק אבנים אל עבר הרכב תוך שהם צועקים לעבר ההמון כי המדובר ביהודי והמתלונן ישוב ברכב ומתגונן מפני ההמון הזועם.",גזר דין
27,ME-14-12-8888-44,כתוצאה מידוי האבנים התנפצו שמשות ברכב.,גזר דין
28,ME-14-12-8888-44,בשלב זה הבחין אזרח ערבי אשר שהה אותה עת בכביש בהמון הזועם שתוקף את המתלונן ובתגובה ניגש אל עבר הרכב תוך שהוא הודף ומרחיק את ההמון מהרכב.,גזר דין
29,ME-14-12-8888-44,"בשלב זה התקדם הנאשם לעבר הרכב בעודו אוחז בכוורת השניה של הזיקוקים, הדליק אותה, והניח אותה בתוך הרכב.",גזר דין
30,ME-14-12-8888-44,כל זאת לאחר שהזיקוקים נדלקו והחלו להתפוצץ כשהקורבן נמצא ברכבו אשר החל לעלות באש.,גזר דין
31,ME-14-12-8888-44,"זאת עשה הנאשם, כך על פי העובדות, מתוך מניע של גזענות או עוינות כלפי הציבור.",גזר דין
32,ME-14-12-8888-44,"משהבחין האזרח באש האוחזת ברכב הוא ניגש אל הרכב עם אחרים ובעוד האלימות כלפי המתלונן נמשכת שלף אותו וחילץ אותו מן הרכב, הגן עליו בגופו מפני ההמון, הכניס אותו לרכבו שעמד בסמוך ונמלט מהמקום באופן מידי לכיוון המחסום המשטרתי שעמד אותה עת בצומת טול כרם.",גזר דין
33,ME-14-12-8888-44,"כתוצאה מהמעשים הללו נחבל המתלונן, כאשר מוסכם על ידי הצדדים שהחבלה הפיזית מתמצאת בשריטות בידיים וכן הרכב נשרף כליל.",גזר דין
34,ME-14-12-8888-44,"בכך הורשע הנאשם על פי הודאתו בעבירות של חבלה בכוונה מחמירה לפי סעיף 329(א)(5) לחוק העונשין, הסתה לאלימות או מעשה טרור לפי סעיף 144 ד(2)(א) לחוק וחבלה במזיד ממניע גזענות או עוינות כלפי ציבור לפי סעיף 413 + 29 + 144 (ו) א לחוק.",גזר דין
35,ME-14-12-8888-44,"על פי עובדות האישום השני בהן הודה הנאשם, בחודש אוקטובר 2014  אירע  אירוע ירי  כלפי כוחות הבטחון שהביא למותו של אחד מהם בירושלים.",גזר דין
36,ME-14-12-8888-44,"בנוסף, פרסם הנאשם את תמונתו של אותו מחבל ורשם על גבי התמונה ""אל שאהיד האלוף הגיבור"" וציין את שמו.",גזר דין
37,ME-14-12-8888-44,"אישום זה מפרט אירוע נוסף של פיגוע דריסה בו נרצח קצין מג""ב ונפצעו אחרים, והמחבל שביצע את האירוע נורה ונהרג על ידי כוחות הבטחון.",גזר דין
38,ME-14-12-8888-44,בנוסף המשיך ופרסם פרסומים דומים כמפורט באישום השני.,גזר דין
39,ME-14-12-8888-44,"אישום זה מפרט פרסום נוסף של תמונתו של הנאשם כשהוא רעול פנים, אוחז בידו כוורת זיקוקים על רקע האש שהתפרצה מהצתת רכב המתלונן כמפורט באישום הראשון ולצידו כיתוב וכן סימן נצחון של V.",גזר דין
40,ME-14-12-8888-44,אישום זה מפרט פרסומים נוספים ורבים של הנאשם בפייסבוק בעלי אופי דומה.,גזר דין
41,ME-14-12-8888-44,בגין מעשים אלה הורשע הנאשם בעבירה של הסתה לאלימות ומעשה טרור לפי סעיף 144 (ד)2א לחוק ריבוי עבירות.,גזר דין
42,ME-14-12-8888-44,פירטתי בהרחבה את עובדות כתב האישום בהן הודה הנאשם כדי ללמד על החומרה הרבה של המעשים שביצע הנאשם.,גזר דין
43,ME-14-12-8888-44,"מדובר בפרסומים שהטיפו לאלימות ולגזענות, לא פרסום יחיד אלא פרסומים רבים ביותר שגרמו להסתה ולהפצת רעיונות בפני עוקבים רבים, חבריו של הנאשם, בפייסבוק וכן עוקבים רבים היכולים להיחשף לפרופיל הציבורי בו עשה שימוש הנאשם כאשר פרסם חלק גדול מהפרסומים.",גזר דין
44,ME-14-12-8888-44,"אין צורך בהשערות כדי להעריך שישנה סבירות רבה שכתובים ותמונות שהעלה הנאשם יש בהם כדי לעודד, לתמוך ולהסית אחרים לאלימות וגזענות.",גזר דין
45,ME-14-12-8888-44,"באשר לאירועים כלפי המתלונן, המעשים עצמם כוללים אופי של אכזריות, פגיעה אקראית במתלונן שהזדמן למקום רק בשל היותו יהודי, על רקע אידיאולוגי ולאומני, כאשר באותה עת שהרכב עולה באש והמתלונן בסכנה, הנאשם מוצא לנכון להצטלם ולתעד את עצמו כדי בהמשך לעלות את תמונתו ולפרסם פרסומים כמפורט לעיל.",גזר דין
46,ME-14-12-8888-44,"אכן המתלונן לא נפצע פיזית באופן משמעותי, כפי שציין הסניגור.",גזר דין
47,ME-14-12-8888-44,"ואולם, את זאת יש לזקוף אך ורק לטובת אותו אזרח שהזדמן למקום וכנגד כל המתלהמים במקום גילה אנושיות ופעל יחד עם אחרים שהצטרפו אליו כדי להציל את אותו מתלונן שהגיע אל המקום באקראי מפני המתפרעים.",גזר דין
48,ME-14-12-8888-44,"במצב רגיל, לולא הנסיבות לקולא שפירטו הצדדים ויפורטו להלן, חומרת המעשים עצמם כפי שפורטה בהרחבה לעיל מחייבת היתה ענישה משמעותית יותר כלפי הנאשם.",גזר דין
49,ME-14-12-8888-44,"לקולא יש לזקוף כפי שציינו, בצדק, הצדדים את העובדה כי מדובר בנאשם נעדר עבר פלילי וזהו מעמדו הראשון בביהמ""ש ועל כן גם מעצרו ומאסרו הראשון.",גזר דין
50,ME-14-12-8888-44,"ב""כ הנאשם ציין כי הנאשם מוחזק בתנאים קשים בכלא בטחוני יחד עם מחבלים עם דם על הידיים, ובהיותו בתנאים כאלה תנאי המאסר קשים לעומת תנאי מאסר רגיל.",גזר דין
51,ME-14-12-8888-44,מדובר בנאשם צעיר יליד 1993 הגם שלצערנו מעשים אלה מבוצעים על ידי צעירים דווקא.,גזר דין
52,ME-14-12-8888-44,"הסניגור ציין כי ההצתה של הרכב אינה מיוחסת לנאשם על פי עובדות כתב האישום המתוקן, וזאת לאחר שצפיה בסרטון שתיעד את האירוע מוכיחה שההצתה ארעה לאחר שהנאשם הספיק להוציא את הכוורת מהרכב.",גזר דין
53,ME-14-12-8888-44,"הנאשם הודה בביצוע המעשים במהלך חקירתו, הביע צער ואמפתיה כלפי הקורבן.",גזר דין
54,ME-14-12-8888-44,"אשר לרכיב הפיצוי, סבור ב""כ הנאשם כי הפיצוי צריך להיות מינימאלי בגין השריטות שנגרמו למתלונן בידיו.",גזר דין
55,ME-14-12-8888-44,דעתי שונה בעניין זה.,גזר דין
56,ME-14-12-8888-44,"הגם שהנזק הפיזי שנגרם למתלונן אינו גדול, כאמור בזכות התערבותו של אחר, ולא בשל הפסקת האירועים מצד הנאשם, הרי שאין צורך בדימיון רב כדי להעריך את התחושות הקשות של המתלונן בעת האירוע, פחד וחשש שמא ימות במקום או יעלה באש כשהוא נמצא לבד ברכב אל מול המון מתלהם.",גזר דין
57,ME-14-12-8888-44,"בנסיבות אלה, יש מקום לפסוק פיצוי שיהיה בו משום הכרה חברתית לסבל שנגרם למתלונן.",גזר דין
58,ME-14-12-8888-44,"יחד עם זאת, באופן תשלום הפיצוי אתחשב בטיעוני הסניגור בדבר המצב הכלכלי של הנאשם.",גזר דין
59,ME-14-12-8888-44,"לאור המפורט לעיל, מוצאת אני את ההסדר אליו הגיעו הצדדים ראוי ולאורו אני גוזרת על הנאשם את העונשים הבאים:",גזר דין
60,ME-14-12-8888-44,38 חודשים מאסר בפועל שתחילתם מיום מעצרו בתיק זה – 12.11.14.,גזר דין
61,ME-14-12-8888-44,12 חודשים מאסר על תנאי שלא יעבור תוך 3 שנים מיום שחרורו מהמאסר עבירה בה הורשע.,גזר דין
62,ME-14-12-8888-44,"פיצוי למתלונן בסך 20,000 ₪ שיופקד בקופת ביהמ""ש ב- 8 תשלומים חודשיים שווים ורצופים, הראשון ביום 5.2.16.",גזר דין
63,ME-14-12-8888-44,"המאשימה תעביר את פרטי המתלונן למזכירות ביהמ""ש תוך 14 יום.",גזר דין
64,ME-14-12-8888-44,"הודעה לנאשם זכותו לערער לביהמ""ש העליון תוך 45 יום מהיום.",גזר דין
65,ME-14-12-8888-44,"5129371ניתנה והודעה היום ג' טבת תשע""ו, 15/12/2015 במעמד הנוכחים.",גזר דין
