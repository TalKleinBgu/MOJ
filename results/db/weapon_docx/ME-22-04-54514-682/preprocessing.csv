,verdict,text,part
0,ME-22-04-54514-682,"בשם המאשימה: עו""ד רונית סופר"," חסן מחאג'נה, ת""ז  xxxxxxxxxx"
1,ME-22-04-54514-682,"בשם הנאשם: עו""ד בדר אלדין אג'באריה"," חסן מחאג'נה, ת""ז  xxxxxxxxxx"
2,ME-22-04-54514-682,"חוק המאבק בטרור, תשע""ו-2016: סע'  26"," חסן מחאג'נה, ת""ז  xxxxxxxxxx"
3,ME-22-04-54514-682,"חוק העונשין, תשל""ז-1977: סע'  29, 91, 144(ב), 144(ב2)"," חסן מחאג'נה, ת""ז  xxxxxxxxxx"
4,ME-22-04-54514-682,"הנאשם הורשע על פי הודאתו בעובדות כתב אישום מתוקן בעבירות של אי מניעת מעשה טרור לפי סעיף 26 לחוק המאבק טרור, תשע""ו-2016; עבירות בנשק (עסקה אחרת) לפי סעיפים 144(ב2) + 29 לחוק העונשין, התשל""ז-1977 (להלן: ""חוק העונשין""); ועבירות בנשק (נשיאה והובלה) לפי סעיפים 144(ב) סיפא + 29 לחוק העונשין.",גזר דין
5,ME-22-04-54514-682,"על פי עובדות כתב האישום המתוקן, הנאשם ואיימן מכרים מזה שנים.",גזר דין
6,ME-22-04-54514-682,ג'סאן הינו קרוב משפחתו של הנאשם אשר מתגורר בסמוך לביתו של איימן ואבראהים הינו קרוב משפחתו של איימן.,גזר דין
7,ME-22-04-54514-682,"בתאריך 03.09.20214 הוכרז ארגון דאע""ש כהתאחדות בלתי מותרת במדינת ישראל והחל מתאריך 01.11.2016 מוכרז ארגון דאע""ש כארגון טרור מכוח חוק המאבק בטרור והוא מהווה ארגון מחבלים כהגדרתו בסעיף 91 לחוק העונשין.",גזר דין
8,ME-22-04-54514-682,"במהלך השנתיים שקדמו ליום 27.03.2022, נהגו איימן ואבראהים, אשר תמכו בארגון דאע""ש, להיפגש עם אחרים ומהם ג'סאן בביתו של איימן.",גזר דין
9,ME-22-04-54514-682,"במהלך המפגשים נהגו כולם לדבר על צדקת דרכו של ארגון דאע""ש, פעילות הארגון, תוך צפייה בחדשות ובעדכונים לרבות אירועי טרור והרג אזרחים.",גזר דין
10,ME-22-04-54514-682,בחלק מהמפגשים אסף איימן את הטלפונים מהנוכחים והרחיקם וכן פתח את הברז בעת שיחתם וזאת מחשש להאזנה ופיקוח מצד גורמי הביטחון.,גזר דין
11,ME-22-04-54514-682,"עוד טען איימן במהלך המפגשים כי יש להרוג את ""הכופרים"" והם דיברו בניהם על הוצאה להורג בדמות פיצוץ מכונית תופת, עריפת ראשים, הצתה וירי וכן דנו בדרך המותרת לפי דת האסלאם.",גזר דין
12,ME-22-04-54514-682,"החל מחודש ספטמבר 2021, נהג הנאשם להשתתף בחלק מהמפגשים, בסמוך לבית סבו בביתו של איימן.",גזר דין
13,ME-22-04-54514-682,"במהלך חודש פברואר 2022, פנה ג'סאן לנאשם וביקש כי ישיג עבורו שתי קופסאות של כדורי תחמושת לאקדח בתמורה ל 4,000 ₪, אך הנאשם סירב.",גזר דין
14,ME-22-04-54514-682,"כעבור מספר ימים פנה איימן אל הנאשם, ביקש את אותו הדבר והנאשם סירב בשנית.",גזר דין
15,ME-22-04-54514-682,בחלוף מספר ימים פנה איימן שוב אל הנאשם מספר פעמים בבקשה להשיג עבורו את הכדורים כאמור עד שלבסוף הנאשם הסכים ואמר כי יבדוק זאת עבורו.,גזר דין
16,ME-22-04-54514-682,"בהמשך לאמור, פנה הנאשם לחברו מ', שאל אותו אם יכול להשיג עבור בן דודו שתי קופסאות כדורי תחמושת לאקדח ומ' השיב בחיוב.",גזר דין
17,ME-22-04-54514-682,"עוד באותו יום נפגשו מ' והנאשם ונסעו יחד אל מכר של מ' המתגורר באום אל פחם והוא מסר לנאשם ומ' שתי קופסאות של כדורי תחמושת לאקדח, כשבכל קופסה 30 כדורי אקדח שבכוחם להמית אדם.",גזר דין
18,ME-22-04-54514-682,"לאחר מכן נסעו הנאשם ומ' לאיימן ומסרו לו את התחמושת והוא שילם עבורם 2,000 ₪.",גזר דין
19,ME-22-04-54514-682,"מ' העביר 1,900 ₪ למכר שלו ולחסן לא הועברה תמורה עבור העסקה.",גזר דין
20,ME-22-04-54514-682,"לאחר מכן, נפגשו הנאשם, איימן וג'סאן ברכב בסמוך לביתו של הנאשם.",גזר דין
21,ME-22-04-54514-682,"במהלך השיחה ג'סאן אמר לנאשם כי הוא ואיימן בדקו נשק באמצעות ירי, למטרת רכישה אך הנשק לא היה תקין.",גזר דין
22,ME-22-04-54514-682,"בהמשך לכך, איימן צעק על ג'סאן מדוע הוא מספר על כך לנאשם וליתר הנוכחים, אך ג'סאן הרגיעו ואמר לו כי הם לא יספרו על כך לאיש.",גזר דין
23,ME-22-04-54514-682,"במהלך חודש מרץ 2022, תכננו איימן ואבראהים לבצע יחד פיגוע ירי בשם דאע""ש וזאת מתוך מניע אידאולוגי לאומני.",גזר דין
24,ME-22-04-54514-682,"ג'סאן שידע על אודות הפיגוע המתוכנן, אמר לנאשם זאת והזהיר אותו שאיימן מתכוון לבצע פיגוע ירי בזמן הקרוב וביקש שיתרחק ממנו.",גזר דין
25,ME-22-04-54514-682,הנאשם לא פעל למניעת הפיגוע וההכנות לקראת ביצועו.,גזר דין
26,ME-22-04-54514-682,"ביום 27.03.2022, סמוך לשעה 20:30, הגיעו איימן ואבראהים לחדרה, כשהם מצוידים בשני אקדחים ותחמושת רבה.",גזר דין
27,ME-22-04-54514-682,"בשעה 20:40 לערך, הגיעו איימן ואבראהים לרחוב הרברט סמואל בחדרה, שם עמדו מספר לוחמי מג""ב אשר המתינו בתחנה לאוטובוס.",גזר דין
28,ME-22-04-54514-682,"איימן ואבראהים ירו מספר רב של כדורים אל עבר לוחמי המג""ב וכתוצאה מכך, נגרם מותם של הלוחמים יזן פלאח ז""ל, ושיראל אבוקרט ז""ל.",גזר דין
29,ME-22-04-54514-682,"המחבלים המשיכו לירות בכלי נשק שנטלו מהמנוחים לעבר לוחמי מג""ב נוספים ואזרחים.",גזר דין
30,ME-22-04-54514-682,"למשמע הירי הגיעו אנשי ביטחון במטרה לנטרל אותם ולאחר חילופי יריות עימם, הם נהרגו.",גזר דין
31,ME-22-04-54514-682,כתוצאה ממעשי המחבלים נגרמו עוד חבלות של ממש לאנשי כוחות הביטחון וחלקם סבלו מחרדה.,גזר דין
32,ME-22-04-54514-682,"לאור האמור לעיל, הנאשם היה בידו מידע שעורר בו חשד ממשי כי עומד להתרחש פיגוע ירי ולא פעל באופן סביר כדי למנוע את עשייתו.",גזר דין
33,ME-22-04-54514-682,הנאשם ביצע עסקה לרכישת תחמושת לנשק בלא רשות על פי דין וכן נשא והוביל תחמושת לנשק.,גזר דין
34,ME-22-04-54514-682,"ב""כ המאשימה התייחסה לשני מתחמי ענישה נפרדים, האחד בגין עבירות הנשק והשני בגין העבירה על פי חוק המאבק בטרור.",טענות המדינה לעונש
35,ME-22-04-54514-682,"הודגש כי במקרה דנן, בניגוד למקרים אחרים, ידוע בוודאות לאן הגיעה התחמושת ומה היו תוצאותיה ההרסניות.",טענות המדינה לעונש
36,ME-22-04-54514-682,"התביעה טענה למתחם ענישה הנע בין 3-5 שנות מאסר בפועל, וביקשה בהתאם לתיקון 140 לחוק העונשין להטיל על הנאשם עונש של 45 חודשי מאסר בפועל, לפחות, לעבירות אלו.",טענות המדינה לעונש
37,ME-22-04-54514-682,"לגבי העבירה של אי מניעת מעשה טרור, הודגשה חשיבותה של עבירה זו כחלק מהמאבק בטרור.",טענות המדינה לעונש
38,ME-22-04-54514-682,"התביעה הפנתה לעד""י 1614/19 התביעה הצבאית נ' ר.מ.א.נ (27.05.2019) אשר שם הורשע הנאשם בעבירות של אי מניעת עבירה וכן עבירת ניסיון החדרת חפץ אסור, מסוכן או ציוד קצה רט""ן אל תוך בית כלא.",טענות המדינה לעונש
39,ME-22-04-54514-682,בית המשפט הצבאי לערעורים החמיר בעונשו של הנאשם אשר לא דיווח על כוונת המפגע לעשות פיגוע ירי בברקן שכתוצאה ממנו נהרגו שני אזרחים וכן העביר טלפונים לאמו אשר התכוונה להכניסם לאביו שבכלא שלא כדין.,טענות המדינה לעונש
40,ME-22-04-54514-682,בית המשפט החמיר את עונשו של הנאשם והטיל עליו 24 חודשי מאסר בפועל לנוכח חומרת העבירות.,טענות המדינה לעונש
41,ME-22-04-54514-682,"ב""כ המאשימה הדגישה את הרציונל שבבסיס העבירה והחשיבות בהעברת מסר מרתיע.",טענות המדינה לעונש
42,ME-22-04-54514-682,"נטען כי הנאשם היה מודע לכוונותיו של המפגע לבצע פיגוע קטלני, וכי נמנע מלנקוט בפעולות שהיו עשויות למנוע את האירוע.",טענות המדינה לעונש
43,ME-22-04-54514-682,התביעה טענה למתחם ענישה הנע בין 18-36 חודשי מאסר בפועל בגין עבירה זו.,טענות המדינה לעונש
44,ME-22-04-54514-682,"ב""כ המאשימה התייחסה לתסקיר שירות המבחן, אשר לא מצא אופק שיקומי ולא המליץ על חלופת מאסר.",טענות המדינה לעונש
45,ME-22-04-54514-682,"היא הדגישה את הצורך בענישה מרתיעה, במיוחד לאור המצב הביטחוני הנוכחי.",טענות המדינה לעונש
46,ME-22-04-54514-682,"לסיכום, ביקשה ב""כ המאשימה להטיל על הנאשם עונש מאסר ברף האמצעי של שני מתחמי הענישה המוצעים, תוך צבירת העונשים, וכן להשית עליו מאסר על תנאי ממושך.",טענות המדינה לעונש
47,ME-22-04-54514-682,"ב""כ הנאשם ציין כי הנאשם היה תלמיד תיכון בעת ביצוע העבירות.","טיעוני ב""כ הנאשם לעונש"
48,ME-22-04-54514-682,"הוא השווה את המקרה הנוכחי לפרשת מרגלית הר-שפי, שם הוטל עונש של 9 חודשי מאסר בפועל בגין אי מניעת רצח ראש הממשלה יצחק רבין ז""ל, למרות שהנאשמת שם שמעה על הכוונה לרצח ישירות מהמפגע.","טיעוני ב""כ הנאשם לעונש"
49,ME-22-04-54514-682,"ב""כ הנאשם טוען כי העבירה של אי מניעת מעשה טרור היא עבירת מחדל שידע עליה ממקור שני ולא מאיימן עצמו, וכי העונש המרבי הקבוע בחוק כולל גם את רכיב המאסר על תנאי.","טיעוני ב""כ הנאשם לעונש"
50,ME-22-04-54514-682,"בנוגע לעבירת הנשק, הסניגור הדגיש כי הנאשם לא סחר בנשק אלא תיווך בעסקה ללא תמורה.","טיעוני ב""כ הנאשם לעונש"
51,ME-22-04-54514-682,"הוא טען כי יש להניח שהנאשם היה קטין בעת ביצוע העבירה, ומפנה לפסיקה המורה על הבחנה בענישה בין קטינים לבגירים.","טיעוני ב""כ הנאשם לעונש"
52,ME-22-04-54514-682,"ב""כ הנאשם ציין כי הנאשם לא ידע פרטים מדויקים על הפיגוע המתוכנן, לא היה בקשר ישיר עם איימן וכי הידיעה הגיעה אליו ממקור משני כאמור.","טיעוני ב""כ הנאשם לעונש"
53,ME-22-04-54514-682,נטען כי נסיבות אלו מקלות משמעותית ביחס למקרים אחרים.,"טיעוני ב""כ הנאשם לעונש"
54,ME-22-04-54514-682,"לבסוף, ב""כ הנאשם ביקש להתחשב בתקופת המעצר הממושכת, בהיעדר עבר פלילי, בהודאתו ובנסיבותיו האישיות הקשות.","טיעוני ב""כ הנאשם לעונש"
55,ME-22-04-54514-682,"הוא ביקש להסתפק בתקופת המעצר שכבר רוצתה, כ- 17 חודשים וביקש לא להשיב את הנאשם לכלא.","טיעוני ב""כ הנאשם לעונש"
56,ME-22-04-54514-682,"בעניינו של הנאשם הוגש תסקיר מטעם שירות המבחן, המפרט  את נסיבותיו האישיות אשר מפאת צנעת הפרט, לא אפרטן בהרחבה.",תסקיר שירות המבחן:
57,ME-22-04-54514-682,"יצוין כי הנאשם נעדר עבר פלילי וכי במהלך מעצרו השתתף בקבוצה טיפולית, במסגרתה הצליח לחשוף תכנים אישיים, לבחון באופן ביקורתי את התנהלותו טרם מעצרו ולהכיר בהחלטותיו השגויות אשר הובילוהו לנקוט בדרך פעולה זו.",תסקיר שירות המבחן:
58,ME-22-04-54514-682,"עוד צוין בתסקיר כי על אף שהנאשם הביע חשש מפני העונש הצפוי לו, הוא נטל אחריות חלקית בלבד על מעורבותו בעבירות נשוא כתב האישום המתוקן ושלל כל זיקה לסביבה חברתית התומכת בארגוני טרור מכל סוג שהוא.",תסקיר שירות המבחן:
59,ME-22-04-54514-682,הנאשם הדגיש בפני שירות המבחן כי בעת ביצוע העבירות היה כבן 18 שנים בלבד וכי לא עמד על חומרת השתתפותו בארגון ועל מטרותיו.,תסקיר שירות המבחן:
60,ME-22-04-54514-682,"לאור האמור, התרשמות שירות המבחן הייתה כי הנאשם מצוי במצוקה רגשית ונפשית וכי במהלך חייו לא זכה למענה הולם לצרכיו הרגשיים.",תסקיר שירות המבחן:
61,ME-22-04-54514-682,ניכר כי התקשה לגבש זהות אישית עצמאית ובשלה.,תסקיר שירות המבחן:
62,ME-22-04-54514-682,"בסיכומו של דבר, שירות המבחן לא מצא לנכון לשלול את קיומה של רמת סיכון להישנות ביצוע עבירות דומות בעתיד.",תסקיר שירות המבחן:
63,ME-22-04-54514-682,"נוכח חומרת העבירות המיוחסות לנאשם ואי נטילת אחריות מלאה על התנהגותו, נמנע שירות המבחן מלהמליץ על חלופה טיפולית בעניינו של הנאשם.",תסקיר שירות המבחן:
64,ME-22-04-54514-682,הנאשם התחרט על מעשיו וביקש לא לחזור לכלא.,דברי הנאשם:
65,ME-22-04-54514-682,הנאשם פגע בערכים המוגנים של שמירה על שלום ובטחון הציבור ויכולתה של המדינה למנוע ולסכל פעילויות טרור המסכנות את ביטחונה.,דיון והכרעה:
66,ME-22-04-54514-682,"מידת הפגיעה בערכים המוגנים אשר נגרמה כתוצאה ממעשיו של הנאשם, הינה משמעותית ביותר.",דיון והכרעה:
67,ME-22-04-54514-682,"הנאשם, בהיותו אזרח מדינת ישראל, היה מודע באופן מלא למשמעות מעשיו ולהשלכותיהם החמורות.",דיון והכרעה:
68,ME-22-04-54514-682,"הנאשם בחר מרצונו החופשי להשתתף במפגשים הנדונים, ולאחר שדחה בתחילה שתי בקשות, הסכים לבסוף לסייע למחבלים בהשגת תחמושת.",דיון והכרעה:
69,ME-22-04-54514-682,"יש לציין כי לרשות הנאשם עמד פרק זמן סביר לשקול את מעשיו, להתעשת ולהבין את חומרת הפעולה המתוכננת.",דיון והכרעה:
70,ME-22-04-54514-682,"יתרה מזאת, הנאשם היה מודע לכוונתם של איימן ואבראהים לבצע פיגוע חמור.",דיון והכרעה:
71,ME-22-04-54514-682,"על אף מודעותו זו, נמנע הנאשם מלדווח לגורמים המוסמכים על החשש הממשי שהתעורר בו לגבי הפיגוע המתוכנן.",דיון והכרעה:
72,ME-22-04-54514-682,"מחדל חמור זה הוביל לאסון כבד, אשר גרם לפגיעה קשה, ובעקבותיו נגדעו חייהם של שני לוחמי משמר הגבול.",דיון והכרעה:
73,ME-22-04-54514-682,"באשר לעבירות הנשק, יש להדגיש כי מדובר בכמות משמעותית של תחמושת שהועברה לידי איימן.",דיון והכרעה:
74,ME-22-04-54514-682,"הנאשם היה בעל יכולת קוגניטיבית מספקת להבין את הפסול שבמעשיו ולהימנע מביצועם, אך בחר שלא לעשות כן.",דיון והכרעה:
75,ME-22-04-54514-682,באשר למדיניות הענישה בעבירות הנשק אפנה לפסקי הדין שלהלן:,דיון והכרעה:
76,ME-22-04-54514-682,"בהתייחס למתחמי הענישה הראויים, בגין העבירה של אי מניעת מעשה טרור מתחם הענישה ההולם נע בין 12- 32 חודשי מאסר בפועל.",דיון והכרעה:
77,ME-22-04-54514-682,באשר לעבירות הנשק מתחם הענישה משתרע בין 20 – 50 חודשי מאסר בפועל.,דיון והכרעה:
78,ME-22-04-54514-682,"באשר לקביעת העונשים בתוך המתחמים, לקולא יש להתחשב בגילו הצעיר יחסית של הנאשם, בעובדה כי הינו נעדר עבר פלילי ובנסיבות חייו.",דיון והכרעה:
79,ME-22-04-54514-682,לחומרה יש להתחשב בתסקיר שמעיד על העדר אופק שיקומי ורמת מסוכנות להישנות התנהגות עבריינית דומה.,דיון והכרעה:
80,ME-22-04-54514-682,"ככלל, בהתאם לפסיקה, במקרים כגון אלה נסיבותיו האישיות של הנאשם נסוגות בפני אינטרסים כלליים של החברה בהרתעת הרבים והיחיד.",דיון והכרעה:
81,ME-22-04-54514-682,"מוסכם על דעת הצדדים כי אירוע ""הפיגוע"" נשוא כתב האישום, אשר התרחש ביום 27.03.2022, בוצע בעת היות הנאשם בגיר, ועל כן דינו להישפט בהתאם.",דיון והכרעה:
82,ME-22-04-54514-682,"ואולם, בהתייחס לעבירות הנשק המיוחסות לנאשם, יליד 13.2.2004, אשר על פי הנטען בכתב האישום בוצעו במהלך חודש פברואר 2022, קיים ספק כי ייתכן והנאשם ביצע את עבירות הנשק בתחילת חודש פברואר 2022, בהיותו קטין על סף בגרות.",דיון והכרעה:
83,ME-22-04-54514-682,"לפיכך, חרף העובדה כי חומרת העבירות מצדיקה השתת עונש מאסר בפועל בן 40 חודשים, יש להקל בעונשו נוכח הספק האמור, כפי שיפורט בהמשך.",דיון והכרעה:
84,ME-22-04-54514-682,"בהתאם לכך, ראוי להדגיש כי העבירות בגינן הורשע הנאשם - קרי, אי מניעת פעולת טרור ועבירות הנשק - מקיימות ביניהן זיקה הדדית המעצימה את חומרתן המצטברת ומקרינות אחת על השנייה.",דיון והכרעה:
85,ME-22-04-54514-682,"הקשר בין העבירות מגביר את חומרת המעשים מבחינה מוסרית וחוקית, דבר המצדיק הטלת עונש חמור יותר.",דיון והכרעה:
86,ME-22-04-54514-682,"לאור האמור, ובשקלול כלל השיקולים הרלוונטיים, מצאתי לנכון לקבוע את עונשו של הנאשם ברף האמצעי- גבוהה של המתחמים שנקבעו.",דיון והכרעה:
87,ME-22-04-54514-682,"זאת, מתוך הכרה בחומרת המעשים, בצורך להגן על שלום הציבור ובמטרה להעביר מסר ברור בדבר הסלידה החברתית ממעשים מעין אלה.",דיון והכרעה:
88,ME-22-04-54514-682,"אשר על כן, אני מטיל על הנאשם את העונשים הבאים:",דיון והכרעה:
89,ME-22-04-54514-682,בגין עבירת אי מניעת מעשה טרור יוטלו על הנאשם 28 חודשי מאסר בפועל;,דיון והכרעה:
90,ME-22-04-54514-682,בגין עבירות הנשק יוטלו על הנאשם 30 חודשי מאסר בפועל.,דיון והכרעה:
91,ME-22-04-54514-682,העונשים יהיו צבורים בחלקם כך שהנאשם ירצה בסך הכל 50 חודשי מאסר בפועל כאשר מתקופה זו תנוכה תקופת מעצרו מיום 29.04.2022 – 28.01.2024.,דיון והכרעה:
92,ME-22-04-54514-682,מוטל מאסר על תנאי של 18 חודשים למשך שלוש שנים מיום שחרורו כאשר התנאי יחול במידה והנאשם יורשע בכל אחת העבירות בהן הורשע.,דיון והכרעה:
93,ME-22-04-54514-682,המדינה לא ביקשה להטיל קנס ולכן לא יוטל.,דיון והכרעה:
94,ME-22-04-54514-682,הנאשם יתייצב לתחילת ריצוי עונשו ביום 1.12.24.,דיון והכרעה:
95,ME-22-04-54514-682,"עד אז, התנאים המגבילים ימשיכו לחול.",דיון והכרעה:
96,ME-22-04-54514-682,5129371זכות ערעור תוך 45 יום.,דיון והכרעה:
97,ME-22-04-54514-682,"ניתן היום,  כ""ח תשרי תשפ""ה, 30 אוקטובר 2024, בנוכחות הצדדים.",דיון והכרעה:
