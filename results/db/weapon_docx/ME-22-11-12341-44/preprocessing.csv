,verdict,text,part
0,ME-22-11-12341-44,"בא-כוח המאשימה: 	עו""ד אריאל אילוז (פרקליטות מחוז ירושלים (פלילי))",אמרי הופמן 
1,ME-22-11-12341-44,"בא-כוח הנאשם:		עו""ד עדי קידר",אמרי הופמן 
2,ME-22-11-12341-44,"חוק העונשין, תשל""ז-1977: סע'  40ד, 51ב(א), 144ו, 333, 335(א)(1), 40יא(9), 413ה",אמרי הופמן 
3,ME-22-11-12341-44,"פקודת המבחן [נוסח חדש], תשכ""ט-1969: סע'  3",אמרי הופמן 
4,ME-22-11-12341-44,"בהתאם להסכמת הצדדים, גזר הדין שניתן ביום 4.8.2024 יתוקן בשני עניינים ויינתן בהיעדר הצדדים.",החלטה בעניין תיקון גזר הדין
5,ME-22-11-12341-44,"הראשון, מחמת טעות (שבה הבחנתי בעקבות הודעת בא-כוח הנאשם מיום 11.8.2024), נפלה טעות בכל הנוגע לתקופת מעצרו של הנאשם.",החלטה בעניין תיקון גזר הדין
6,ME-22-11-12341-44,"על-פי הנתונים שפורטו בגזר הדין (בפסקה 7), הנאשם היה עצור מיום 25.10.2024 ועד יום 13.4.2024.",החלטה בעניין תיקון גזר הדין
7,ME-22-11-12341-44,"בהתאם לכך, הוא היה עצור במשך חמישה חודשים ושלושה שבועות (ולא כשלושה חודשים וחצי, כפי שנכתב בטעות ונשקל בעת קביעת העונש).",החלטה בעניין תיקון גזר הדין
8,ME-22-11-12341-44,"השני, אף שניתן לפצל את עונש המאסר, כך שחלקו יהיה מאסר בפועל וחלקו יהיה בעבודות שירות, אכן לא ניתן היה לקבוע כי סך כל תקופת המאסר, זו שבפועל וזו שבעבודות שירות, תחרוג מתשעת החודשים הקבועים בסעיף 51ב(א) בחוק העונשין, התשל""ז-1977 (ראו הודעת הממונה על עבודות שירות מיום 5.8.2024 והודעותיהם של באי-כוח הצדדים מיום 7.8.2024).",החלטה בעניין תיקון גזר הדין
9,ME-22-11-12341-44,"בהתאם לכך, בהתחשב בתקופת מעצרו הממושכת של הנאשם (כמעט חצי שנה), גזר הדין מתוקן כך שמשך המאסר בפועל יהיה למשך תשעה חודשים.",החלטה בעניין תיקון גזר הדין
10,ME-22-11-12341-44,"למען הסדר הטוב, מובא פעם נוספת גזר דינו של הנאשם במלואו, תוך הכנסת התיקונים המפורטים להלן, הנוגעים לשני העניינים האמורים:",החלטה בעניין תיקון גזר הדין
11,ME-22-11-12341-44,"(1)	בפסקה 37 תחת ""רביעית"": במקום ""...",החלטה בעניין תיקון גזר הדין
12,ME-22-11-12341-44,"היה במעצר במשך כמעט חמישה חודשים"", תוקן ל: ""...",החלטה בעניין תיקון גזר הדין
13,ME-22-11-12341-44,"(2)	בפסקה 39: במקום ""...",החלטה בעניין תיקון גזר הדין
14,ME-22-11-12341-44,"(3)	בפסקה 41.א: במקום ""מאסר בפועל למשך שלושה עשר חודש ושבועיים.",החלטה בעניין תיקון גזר הדין
15,ME-22-11-12341-44,מתוך תקופה זו ינוכו ארבעה חודשים וכשבועיים שבמהלכם היה הנאשם במעצר (מיום 25.10.2022 עד יום 13.4.2023).,החלטה בעניין תיקון גזר הדין
16,ME-22-11-12341-44,"את היתרה, תשעה חודשים, יישא הנאשם בעבודות שירות.",החלטה בעניין תיקון גזר הדין
17,ME-22-11-12341-44,"בהתאם לחוות-דעת הממונה..."", תוקן ל: ""תשעה חודשי מאסר בפועל, שאותם יישא הנאשם בעבודות שירות.",החלטה בעניין תיקון גזר הדין
18,ME-22-11-12341-44,"על-פי הכרעת הדין מיום 6.2.2024, הנאשם, יליד 5.3.2003 (כבן 19.5 במועד העבירות וכיום כבן 21.5) הורשע בהתאם להודאתו במסגרת הסדר טיעון בעבירת חבלה חמורה בנסיבות מחמירות, לפי סעיפים 333 ו-335(א)(1) בחוק העונשין, התשל""ז-1977 (להלן – חוק העונשין או החוק) ובעבירת חבלה במזיד לרכב ממניע גזעני לפי סעיפים 413ה ו-144ו בחוק.",גזר הדין המתוקן
19,ME-22-11-12341-44,"הסדר הטיעון כלל את תיקון כתב האישום ועוד מספר הסכמות שיפורטו להלן, אך לא כלל הסכמה בעניין העונש.",גזר הדין המתוקן
20,ME-22-11-12341-44,"רקע [כתב האישום, הסדר הטיעון, הליכי המעצר, תסקיר שירות המבחן,",גזר הדין המתוקן
21,ME-22-11-12341-44,"חוות-דעת הממונה על עבודות שירות, תסקיר נפגע עבירה, הראיות לעונש]",גזר הדין המתוקן
22,ME-22-11-12341-44,"ביום 13.10.2022 בשעה 20:14 הגיע הנאשם אל מתחם ביתו של טל יושבייב, המצוי בין הרחובות דלמן וקונדר בשכונת שייח ג'ראח – שמעון הצדיק בירושלים (להלן לפי העניין – יושבייב; המתחם; השכונה), שבה גרים תושבים ערבים רבים.",- עובדות כתב האישום המתוקן
23,ME-22-11-12341-44,"אותה עת שהו במתחם צעירים יהודים רבים וסמוך לשעה 21:41 התגודדו עשרות צעירים יהודים, בהם הנאשם, מחוץ למתחם בעוד רובם עטו מסיכות על פניהם וברדסים על ראשיהם.",- עובדות כתב האישום המתוקן
24,ME-22-11-12341-44,לאחר מכן התפתח עימות אלים בין יהודים וצעירים ערבים.,- עובדות כתב האישום המתוקן
25,ME-22-11-12341-44,"במהלכו יצאו הנאשם וצעירים נוספים (להלן – הקבוצה) מן המתחם לכיוון רחוב קונדר 5, ששם גר מוחמד זאהרן, יליד שנת 1969 (להלן – המתלונן), בעוד חלק מהקבוצה ובהם הנאשם אחזו מקלות.",- עובדות כתב האישום המתוקן
26,ME-22-11-12341-44,"בשעה 21:52 נמשך ברחוב קונדר עימות אלים בין בני הקבוצה היהודים לבין הצעירים הערבים, אשר כלל יידוי אבנים ומכות הדדיות.",- עובדות כתב האישום המתוקן
27,ME-22-11-12341-44,"במהלך העימות האלים, בשעה 21:54, איתמר אלקובי, חברו של הנאשם, נפצע באורח קשה מפגיעת אבן בראשו ואחד מבני הקבוצה פינה אותו מהמקום.",- עובדות כתב האישום המתוקן
28,ME-22-11-12341-44,"מיד לאחר מכן, אחד מהקבוצה זרק אל עבר הנאשם מקל, לאחר שמקל אחר שאז בו קודם לכן נפל.",- עובדות כתב האישום המתוקן
29,ME-22-11-12341-44,הנאשם הכה באמצעות המקל ברכבו של המתלונן שחנה במקום וכתוצאה מכך התנפצה שמשת הרכב האחורית.,- עובדות כתב האישום המתוקן
30,ME-22-11-12341-44,"לאחר כשתי דקות, כחלק מהעימות האלים, צעיר ערבי השליך קרש מגג מבנה סמוך אל עבר הקבוצה.",- עובדות כתב האישום המתוקן
31,ME-22-11-12341-44,"הנאשם עלה אל הגג בעודו אוחז במקל, אך הצעיר הערבי הספיק לברוח.",- עובדות כתב האישום המתוקן
32,ME-22-11-12341-44,"מיד לאחר מכן קפץ הנאשם על רכבו של המתלונן ואחר מבני הקבוצה, שזהותו אינה ידועה, הכה את הרכב באמצעות קרש.",- עובדות כתב האישום המתוקן
33,ME-22-11-12341-44,"בשעה 22:05, לאחר שהרחוב התרוקן, חזר הנאשם והיכה את רכבו של המתלונן פעם נוספת.",- עובדות כתב האישום המתוקן
34,ME-22-11-12341-44,בחלוף כדקה יצא המתלונן מביתו ועלה במדרגות לכיוון הרחוב.,- עובדות כתב האישום המתוקן
35,ME-22-11-12341-44,"המתלונן, שלא השתתף בעימות האלים, הבחין בנזקים שנגרמו לרכבו, לרבות ממעשיי הנאשם.",- עובדות כתב האישום המתוקן
36,ME-22-11-12341-44,"הנאשם הבחין במתלונן שעמד בקצה המדרגות במשך כדקה, הניף לעברו יד באופן מאיים והחל להתקרב אליו, בעוד שמאחוריו היו כעשרים צעירים נוספים.",- עובדות כתב האישום המתוקן
37,ME-22-11-12341-44,המתלונן שאל את הנאשם מדוע פגעו ברכבו ואז הנאשם התקרב אליו והיכה אותו בעוצמה בראשו באמצעות מוט שאחז בידו.,- עובדות כתב האישום המתוקן
38,ME-22-11-12341-44,המתלונן התמוטט מעוצמת המכה ונפל לקרקע.,- עובדות כתב האישום המתוקן
39,ME-22-11-12341-44,מעשיי הנאשם כמתואר נעשו בשל היות המתלונן ערבי וממניע גזעני.,- עובדות כתב האישום המתוקן
40,ME-22-11-12341-44,לאחר מכן הנאשם ושאר בני הקבוצה עזבו את המקום וחלקם הוסיפו ויידו אבנים אל עבר המתלונן.,- עובדות כתב האישום המתוקן
41,ME-22-11-12341-44,"כתוצאה ממעשי הנאשם נגרמו למתלונן חבלות ופציעות חמורות בראשו ובהן חתך מדמם באזור פרונטלי, שטף דם תת עורי פרונטלי ופריאורביטלי משמאל (אזור ארובת העין), שבר פרונטלי עם דחיסה קלה משמאל, שבר קווי המערב את דופן הסינוס הפרונטלי והאורביטה משמאל ודימום סאב-ארכנואידלי (דימום מוחי תת-עכבישי) פרונטלי שמאלי (הערה: תיאור הפגיעה הועתק מכתב האישום, לאחר תיקון שגיאות הקלדה והוספת ההערות בסוגריים).",- עובדות כתב האישום המתוקן
42,ME-22-11-12341-44,בעקבות הפגיעה אושפז המתלונן ונזקק לניתוח בראשו.,- עובדות כתב האישום המתוקן
43,ME-22-11-12341-44,"כמו כן, שמשות רכבו של המתלונן נופצו.",- עובדות כתב האישום המתוקן
44,ME-22-11-12341-44,"הסדר הטיעון כלל בין השאר, הסכמה שלפיה הנאשם יוכל להציג ראיות שלפיהן ביתו של יושבייב חווה בעבר תקיפות מצד פורעים ערבים.",- הסדר הטיעון
45,ME-22-11-12341-44,"כן הוסכם ששני הצדדים יוכלו להגיש ראיות לעונש, לרבות מסמכים רפואיים, תמונות וסרטונים בעניין החבלות או הנכות שנגרמו למתלונן ובעניין הנזק לרכוש.",- הסדר הטיעון
46,ME-22-11-12341-44,עוד הוסכם כי המאשימה תוכל לנהל נגד הנאשם הליכים משפטיים נוספים בהתאם לכל דין וכן כי הנאשם לא יעתור להימנעות מהרשעתו או לביטולה.,- הסדר הטיעון
47,ME-22-11-12341-44,"בתמצית ולשם הבנת חלק ניכר מהראיות לעונש, לרבות התסקיר, כפי שיפורטו בהמשך, נפרט בקצרה את הליכי המעצר בעניינו של הנאשם.",- הליכי המעצר
48,ME-22-11-12341-44,העבירות נעברו ביום 13.10.2024 והנאשם נעצר ביום 25.10.2022.,- הליכי המעצר
49,ME-22-11-12341-44,"כתב האישום ובקשה למעצרו עד תום ההליכים (מ""ת 12459-11-22) הוגשו ביום 7.11.2024.",- הליכי המעצר
50,ME-22-11-12341-44,בדיון מיום 17.11.2022 התבקש תסקיר מטעם שירות המבחן כדי לבחון חלופת מעצר.,- הליכי המעצר
51,ME-22-11-12341-44,בהחלטה מיום 22.2.2023 (כבוד השופט א' נחלון) נקבע כי הנאשם ייעצר בפיקוח וישהה בבית הוריו ביצהר.,- הליכי המעצר
52,ME-22-11-12341-44,"המאשימה הגישה ערר על החלטה זו (בש""פ 1553/23) ובהתאם להחלטה מיום 27.2.2023 (כבוד השופט א' סולברג), הערר התקבל בחלקו.",- הליכי המעצר
53,ME-22-11-12341-44,"נקבע כי הנאשם יוכל להיעצר בפיקוח, חלף מעצר ממש, אך נשללה החלופה שנקבעה.",- הליכי המעצר
54,ME-22-11-12341-44,"בהמשך לדיון מיום 28.3.2024, נקבע בהחלטה מיום 2.4.2024 שהמערער ייעצר בפיקוחו של מר אסף אלזרע ביישוב אור הגנוז (ליד מירון).",- הליכי המעצר
55,ME-22-11-12341-44,"על-פי צו מעצר בפיקוח מיום 13.4.2023, החל ממועד זה היה הנאשם נתון במעצר בפיקוח ביישוב אור הגנוז.",- הליכי המעצר
56,ME-22-11-12341-44,"על-פי החלטות נוספות, בהן החלטה מיום 14.1.2023, נקבעו לנאשם שעות התאווררות.",- הליכי המעצר
57,ME-22-11-12341-44,ביום 6.2.2024 ניתנה הכרעת הדין בהתאם להסדר הטיעון.,- הליכי המעצר
58,ME-22-11-12341-44,בהחלטה ממועד זה נסקרה התקדמותו המשמעותית של הנאשם בהתאם לדיווחי שירות המבחן והתקבלה המלצתו לאפשר לנאשם לצאת לעבוד במשך חמישה ימים בשבוע בעבודות אחזקה במכללת 'אילמה' ביישוב אור הגנוז.,- הליכי המעצר
59,ME-22-11-12341-44,"בהמשך להחלטה זו, בהתאם להמלצת שירות המבחן ובהסכמת הצדדים, ביום 9.2.2024 בוטל המעצר בפיקוח ונקבע שהנאשם ישהה במעצר בית ויוכל לצאת כפי שנקבע קודם לכן.",- הליכי המעצר
60,ME-22-11-12341-44,"בעניין הנאשם הוגשו מספר תסקירים בקשר להליכי המעצר, כמפורט לעיל.",- תסקירי שירות המבחן בעניין הנאשם 
61,ME-22-11-12341-44,"בכלל זה תסקיר מיום 1.2.2024, שבמסגרתו הומלץ לבטל את המעצר בפיקוח לנוכח התקדמותו המרשימה של הנאשם במספר מסגרות טיפוליות מטעם שירות המבחן שבהן השתתף (ראו החלטה מיום 6.2.2024).",- תסקירי שירות המבחן בעניין הנאשם 
62,ME-22-11-12341-44,"כן הוגשו שני תסקירים בעניין העונש, מיום 30.4.2024 ומיום 7.5.2024 (שערכה הגב' יפעת אילה סוסי, קצינת מבחן ועובדת סוציאלית בכירה בשירות המבחן במחוז חיפה והצפון).",- תסקירי שירות המבחן בעניין הנאשם 
63,ME-22-11-12341-44,להלן יובאו עיקירהם.,- תסקירי שירות המבחן בעניין הנאשם 
64,ME-22-11-12341-44,"הנאשם כבן 21.5, הוא השלישי מבין שישה ילדים במשפחתו.",- תסקירי שירות המבחן בעניין הנאשם 
65,ME-22-11-12341-44,אביו בעל עסק עצמאי בשיווק דיגיטאלי ואמו עובדת בטיפול ברפואה אלטרנטיבית וכן עובדת בעסק של בעלה.,- תסקירי שירות המבחן בעניין הנאשם 
66,ME-22-11-12341-44,הנאשם בוגר 12 שנות לימוד עם תעודת בגרות.,- תסקירי שירות המבחן בעניין הנאשם 
67,ME-22-11-12341-44,"למד בישיבה התיכונית בבית-אל ולדבריו, היה תלמיד טוב שהישגיו הלימודים היו גבוהים ואף מצבו החברתי היה טוב.",- תסקירי שירות המבחן בעניין הנאשם 
68,ME-22-11-12341-44,הוא ניחן בכריזמה ויכולת הובלה.,- תסקירי שירות המבחן בעניין הנאשם 
69,ME-22-11-12341-44,"הנאשם סיפר כי מאז גיל 16 נהג לבקר עם חבריו בגבעות הסמוכות ליישוב בית-אל, תחילה מתוך חיבור לטבע ולנוף ובהמשך כדי לחזק את ההתיישבות במקום.",- תסקירי שירות המבחן בעניין הנאשם 
70,ME-22-11-12341-44,הוא סיפר שבאחד הלילות נזרק בקבוק תבערה על הבקתה שבה לן בגבעה עם חבריו.,- תסקירי שירות המבחן בעניין הנאשם 
71,ME-22-11-12341-44,"לטענתו, לאירוע זה השלכות על מצבו הנפשי וכי הוא התמודד עם נדודי שינה וחרדות שנמשכו תקופה ממושכת והביאו אותו לעזיבת הגבעה ולחזור לגור בבית הוריו.",- תסקירי שירות המבחן בעניין הנאשם 
72,ME-22-11-12341-44,הוא אף פנה לייעוץ ולטיפול ברפואה אלטרנטיבית שבעקבותיה חל שיפור.,- תסקירי שירות המבחן בעניין הנאשם 
73,ME-22-11-12341-44,בגיל 18 עבר הנאשם ללמוד בישיבה הגבוהה 'חומש' בשומרון.,- תסקירי שירות המבחן בעניין הנאשם 
74,ME-22-11-12341-44,"הוא לא התגייס לשירות צבאי, בשל פטור שקיבל על רקע אי התאמה.",- תסקירי שירות המבחן בעניין הנאשם 
75,ME-22-11-12341-44,"לדבריו, אינו יודע מה סיבת הפטור משירות שניתן עוד קודם למעורבותו בהליך הנדון.",- תסקירי שירות המבחן בעניין הנאשם 
76,ME-22-11-12341-44,שירות המבחן העיר כי הנאשם ביטא אכזבה והחמצה בשל כך וציין כי אביו ואחיו שירתו ומשרתים ביחידות לוחמות מובחרות וכי אף הוא שאף לכך.,- תסקירי שירות המבחן בעניין הנאשם 
77,ME-22-11-12341-44,הנאשם הוסיף שהיחסים בין בני משפחתו חמים והקשרים ביניהם הדוקים.,- תסקירי שירות המבחן בעניין הנאשם 
78,ME-22-11-12341-44,הוא גדל באופן מיטבי וכן הוסיף שמשפחתו מחוברת לטבע והרבתה לטייל.,- תסקירי שירות המבחן בעניין הנאשם 
79,ME-22-11-12341-44,"במהלך שנות ילדותו ונעוריו משפחתו העתיקה את מקום מגוריה מספר פעמים, אך הם השתלבו בקלות בכל מקום שאליו עברו.",- תסקירי שירות המבחן בעניין הנאשם 
80,ME-22-11-12341-44,"לדבריו, הוריו מוקיעים את מעשיו וכן ציין כי מעברו אל הגבעות יצר משבר ביחסים עמם, אך כיום הם תומכים בו והוא אף הביע צער על הכאב והבושה שגרם להם במעשיו.",- תסקירי שירות המבחן בעניין הנאשם 
81,ME-22-11-12341-44,לנאשם אין הרשעות קודמות.,- תסקירי שירות המבחן בעניין הנאשם 
82,ME-22-11-12341-44,בעניין העבירות הנדונות צוין כי הנאשם מכיר באחריותו למעשים.,- תסקירי שירות המבחן בעניין הנאשם 
83,ME-22-11-12341-44,"לדבריו, הם נעשו כחלק מכך שנמנה עם קבוצת נערים שעמם חי ושאליהם חש שייכות, שהקשר בינם התבסס על חשיבה אידיאולוגית של אהבת הארץ והתיישבות נרחבת בה.",- תסקירי שירות המבחן בעניין הנאשם 
84,ME-22-11-12341-44,"לדבריו, הם נהגו להגיע לאירועים שבהם על-פי תפיסתם, הייתה פגיעה ביהודים, כדי להפגין נוכחות ותוקפנות נגדית.",- תסקירי שירות המבחן בעניין הנאשם 
85,ME-22-11-12341-44,הנאשם הדגיש כי קודם לאירוע הנדון מעולם לא נקט אלימות פיזית וכי לא שיער שהדברים יתפתחו כפי שאירע.,- תסקירי שירות המבחן בעניין הנאשם 
86,ME-22-11-12341-44,הפגיעה בחברו איתמר ערערה אותו ולכן פעל בתוקפנות ובאלימות שלא אופייניות לו.,- תסקירי שירות המבחן בעניין הנאשם 
87,ME-22-11-12341-44,הנאשם הביע חרטה על מעשיו והוסיף שחלף זמן עד שהבין את משמעותם ואת חומרתם.,- תסקירי שירות המבחן בעניין הנאשם 
88,ME-22-11-12341-44,הוא הביע צער על הפגיעה במתלונן והוסיף כי התנהג באירוע באופן ילדותי ללא מחשבה.,- תסקירי שירות המבחן בעניין הנאשם 
89,ME-22-11-12341-44,"ההליך הפלילי, מעצרו ומעצר הבית הממושכים הביאו לטלטלה בחייו.",- תסקירי שירות המבחן בעניין הנאשם 
90,ME-22-11-12341-44,"המעצר היה קשה לו ולטענתו, חווה אלימות בחקירה באופן שיצר אצלו מצוקה ופגיעה באמון במערכת אכיפת החוק.",- תסקירי שירות המבחן בעניין הנאשם 
91,ME-22-11-12341-44,במסגרת הליכי המעצר שהה הנאשם במעצר בפיקוח בישוב אור הגנוז בצפון הארץ ובהמשך במעצר בית.,- תסקירי שירות המבחן בעניין הנאשם 
92,ME-22-11-12341-44,הוא בקשר עם שירות המבחן מאז יום 20.6.2023 מכוח צו פיקוח מעצרים.,- תסקירי שירות המבחן בעניין הנאשם 
93,ME-22-11-12341-44,"במסגרתו, מאז מתן הצו ועד יום 14.4.2024, התקיימו עם הנאשם פגישות פרטניות בטבריה.",- תסקירי שירות המבחן בעניין הנאשם 
94,ME-22-11-12341-44,"על-פי הדיווח של המטפלת, הנאשם הגיע אל הפגישות בקביעות וניכר כי היה מחויב לתהליך הטיפולי ואף הציג עמדה שונה מאופן התנהלותו בעת העבירות.",- תסקירי שירות המבחן בעניין הנאשם 
95,ME-22-11-12341-44,שאיפותיו נורמטיביות וניכר כי הוא בתהליך גיבוש זהותו.,- תסקירי שירות המבחן בעניין הנאשם 
96,ME-22-11-12341-44,הנאשם הוסיף כי התהליך הטיפולי ערער את העמדות שבהן החזיק קודם מעצרו וכן הביא אותו לתהות לגבי תפיסות עולמו ובעניין החברה שאליה השתייך.,- תסקירי שירות המבחן בעניין הנאשם 
97,ME-22-11-12341-44,"הוא חש שהטיפול מסייע לו לבחון היבטים שונים בחייו ובהתנהלותו, להפנים את חומרת המעשים ולראות גם את הצד הנפגע.",- תסקירי שירות המבחן בעניין הנאשם 
98,ME-22-11-12341-44,"בסיכום הדברים ובמסגרת הערכת הסיכוי לשיקום אל מול הסיכון להישנות עבירות, צוין בין השאר, כי הנאשם נעדר עבר פלילי ובן למשפחה תומכת, נורמטיבית שומרת חוק.",- תסקירי שירות המבחן בעניין הנאשם 
99,ME-22-11-12341-44,הודגש כי לנאשם אין מאפיינים אנטי-סוציאליים וכי ניכר כי הוא בעל דפוסי התנהגות אימפולסיביים המחזיק בתפיסת עולם אידיאולוגית הנותנת לגיטימציה לאלימות על רקע לאומני.,- תסקירי שירות המבחן בעניין הנאשם 
100,ME-22-11-12341-44,"עם זאת, ניכר כי הוא הושפע במידה רבה מהסביבה שאליה נחשף וכי העבירות נבעו מלחצים חברתיים סביבתיים ומתוך מצוקה לנוכח הפגיעה בחברו.",- תסקירי שירות המבחן בעניין הנאשם 
101,ME-22-11-12341-44,אף ניכר כי טרם גיבש זהות בשלה וכי הוא נוטה לפריצת גבולות.,- תסקירי שירות המבחן בעניין הנאשם 
102,ME-22-11-12341-44,"עם זאת, ההליך המשפטי והמעצר יצרו אצלו טלטלה משמעותית וכן כי המסגרת הטיפולית חידדה אצלו את ההבנה בצורך לעריכת שינוי משמשמעותי בחייו.",- תסקירי שירות המבחן בעניין הנאשם 
103,ME-22-11-12341-44,"כגורמי סיכון להישנות עבירות צוינו חומרת העבירות, גילו הצעיר של הנאשם במועד העבירות, מאפייני אישיותו הלא מגובשים, דפוסי התנהגות אימפולסיביים ונטייה לפריצת גבולות ולנטילת סיכונים, מצב רגשי ירוד בשל ההליך הפלילי והרחקתו הממושכת.",- תסקירי שירות המבחן בעניין הנאשם 
104,ME-22-11-12341-44,"כגורמי סיכוי לשיקום נשקלו היעדר עבר פלילי, התמיכה המשפחתית, ההכרה באחריות למעשים תוך הבעת חרטה ובושה מהמעשים, האמפטיה כלפי המתלונן, ההכרה הקוגניטיבית בכשל ההתנהגותי והבנת הצורך בסיוע ובליווי מקצועי וכן שיתוף הפעולה המלא עם שירות המבחן במשך תקופה ממושכת, תוך התקדמות בטיפול וגילוי מוטיבציה להמשך הטיפול.",- תסקירי שירות המבחן בעניין הנאשם 
105,ME-22-11-12341-44,"לנוכח כלל הגורמים, הוערך כי ישנו סיכון נמוך וברמת חומרה בינונית להישנות עבירות אלימות מצד הנאשם.",- תסקירי שירות המבחן בעניין הנאשם 
106,ME-22-11-12341-44,"בתסקיר מיום 30.4.2024 הומלץ לאפשר לנאשם להשתלב בטיפול קבוצתי, לרבות באמצעות גלישת גלים וכן הומלץ על דחיית הדיון בעניין העונש בשלושה חודשים.",- תסקירי שירות המבחן בעניין הנאשם 
107,ME-22-11-12341-44,"בעקבות הנחיה לשירות המבחן להגיש גם המלצה סופית, הוגשה המלצתו ביום 7.5.2024, שלפיה הומלץ כי חרף חומרת העבירות, יושת על הנאשם מאסר בעבודות שירות, צו מבחן למשך 18 חודש שבמהלכו ישולב במסגרות טיפוליות, מאסר מותנה ופיצוי למתלונן.",- תסקירי שירות המבחן בעניין הנאשם 
108,ME-22-11-12341-44,"על-פי חוות דעתו הסופית של הממונה על עבודות שירות מיום 29.7.2024 (שהוגשה לאחר מספר דחיות), הנאשם נמצא מתאים לענישה בדרך זו (בהתאם למגבלות שפורטו בחוות דעתו מיום 18.7.2024).",- חוות-דעת הממונה על עבודות שירות 
109,ME-22-11-12341-44,"המתלונן כבן 54, נשוי ואב לארבעה ילדים וסב לשלושה נכדים.",- תסקיר נפגע העבירה 
110,ME-22-11-12341-44,"הוא גדל וגר בשייח ג'ארח ואף משפחתו המורחבת גרה בשכונה, אך מאז הפגיעה ובעקבותיה, הוא גר בבית בנו בערד.",- תסקיר נפגע העבירה 
111,ME-22-11-12341-44,"הוא בוגר שתיים-עשרה שנות לימוד, למד נגרות, בעבר עבד כנהג הסעות וזה כעשרים שנה עובד בתחום השיפוצים.",- תסקיר נפגע העבירה 
112,ME-22-11-12341-44,קשריו המשפחתיים והחברתיים טובים ובעבר אף ראו בו דמות להיוועץ בה.,- תסקיר נפגע העבירה 
113,ME-22-11-12341-44,בפגישה עם עורכת התסקיר תיאר המתלונן את מצב הנכסים בשכונה על-פי הבנתו ובכלל זה את העובדה שהבתים מוחזקים בידי האפוטרופוס הכללי וכי בשנים האחרונות יהודים רכשו חלק מהבתים ונכנסו לגור בשכונה.,- תסקיר נפגע העבירה 
114,ME-22-11-12341-44,"לטענתו, מטרת רכישת הבתים היא גירוש התושבים הערבים וכן הוסיף כי מצב זה יצר קונפליקטים, מהומות ובסיס לשנאה ואלימות בין הצדדים.",- תסקיר נפגע העבירה 
115,ME-22-11-12341-44,"לדבריו, מצב זה אף יצר תחושות קשות בשל אובדן יחסי השכנות הטובים שהיו במקום במשך כל השנים.",- תסקיר נפגע העבירה 
116,ME-22-11-12341-44,"לדברי המתלונן הוא לא היה מעורב באירועי האלימות במועד האירוע, אלא הוא רק יצא מביתו לאחר שהבחין ששמשות רכבו נופצו.",- תסקיר נפגע העבירה 
117,ME-22-11-12341-44,"הוא שאל את הנאשם מדוע פגעו ברכבו ולמרות הגעת קבוצה גדולה של אנשים שהתקדמה לעברו, לא חשש, מאחר שלא העלה בדעתו שיפגעו בו.",- תסקיר נפגע העבירה 
118,ME-22-11-12341-44,"בתסקיר צוין, כי אחד המרכיבים המשמעותיים של חווית הפגיעה של המתלונן היא ההפתעה והבהלה בשל הפגיעה, שהייתה לא צפויה ופתאומית בלי שיכול היה להגן על עצמו.",- תסקיר נפגע העבירה 
119,ME-22-11-12341-44,"לכך נוספה גם העובדה שאשתו ובתו היו עדות לתקיפתו הקשה, תוך חרדה קשה כי הוא עלול לאבד את חייו.",- תסקיר נפגע העבירה 
120,ME-22-11-12341-44,"הוא זוכר שהנאשם הניף את ידו, אך הדבר הבא שהוא זוכר הוא את שהתעורר מטושטש בבית חולים.",- תסקיר נפגע העבירה 
121,ME-22-11-12341-44,"על אשר אירע, לרבות התמוטטותו ופינויו באמבולנס, למד מסרטוני מצלמת האבטחה.",- תסקיר נפגע העבירה 
122,ME-22-11-12341-44,"בתסקיר נסקר הטיפול הרפואי שניתן למתלונן, לרבות הטיפול הראשוני שכלל סגירת מקום הפגיעה בסיכות ולאחר מכן הניתוח לאיחוי השבר והאשפוז וכן תוארו קשייו של המתלונן בשל כך ובשל החשש מהסכנה שנשקפה לחייו.",- תסקיר נפגע העבירה 
123,ME-22-11-12341-44,"כן צוין כי חומרת הנזק קשורה גם במניע הגזעני של הפגיעה במתלונן בשל היותו מוסלמי, שאותו הוא חווה גם על רקע תחושת הנחיתות שממנה סבל במהלך חייו.",- תסקיר נפגע העבירה 
124,ME-22-11-12341-44,כך למרות החינוך שקיבל לקיים קשרי שלום ושכנות טובה בין יהודים לערבים.,- תסקיר נפגע העבירה 
125,ME-22-11-12341-44,המתלונן הוסיף שחקירתו הייתה רק לאחר שחבר כנסת ערבי ביקר אותו בבית חולים והוא תהה אם היה נחקר אלמלא אותו ביקור.,- תסקיר נפגע העבירה 
126,ME-22-11-12341-44,"עם זאת הוסיף, כי לאחר שהתלונן זכה ליחס מכבד ושוויוני.",- תסקיר נפגע העבירה 
127,ME-22-11-12341-44,"בעניין מצבו של המתלונן היום נאמר בתסקיר, כי אף בחלוף כשנה וחצי ניכר כי התחושות הטראומטיות של המתלונן עדיין מוחשיות בתודעתו וכי הוא מוסיף לחוות סיוטים והצפה של האירוע.",- תסקיר נפגע העבירה 
128,ME-22-11-12341-44,"הוא מתקשה לשהות במקום שבו הותקף, לרבות בביתו ובשכונת מגוריו.",- תסקיר נפגע העבירה 
129,ME-22-11-12341-44,"מסיבה זו וכאמור, עבר לגור בבית בנו בערד וכי עצם המעבר פוגע בו בשל הריחוק מהמשפחה ומסביבתו.",- תסקיר נפגע העבירה 
130,ME-22-11-12341-44,עורכת התסקיר התרשמה כי השינוי האמור משליך על כל תחומי חייו בהם גם קשריו הזוגיים והמשפחתיים וכי ניכרת בו תחושת בדידות.,- תסקיר נפגע העבירה 
131,ME-22-11-12341-44,"לדברי המתלונן, מאז האירוע הוא נוטה לרגזנות ולחוסר סבלנות ואף נמנע מקבלת הצעות עבודה משמעותיות.",- תסקיר נפגע העבירה 
132,ME-22-11-12341-44,"הוא נזקק לטיפול פסיכיאטרי באמצעות קופת חולים ולדבריו, אף הסתייע בתרופות, כפי שעולה ממסמכים שהציג, שלפיהם אובחן כסובל מפוסט טראומה.",- תסקיר נפגע העבירה 
133,ME-22-11-12341-44,"בנוסף לכך הוא סובל מכאבי ראש ולדבריו, לעתים גם מאובדן זיכרון.",- תסקיר נפגע העבירה 
134,ME-22-11-12341-44,"לצד זה, הוא גם מוטרד מהצלקת שנותרה, אשר בשל קשייו הכלכליים נמנע מניתוח פלסטי לתיקונה.",- תסקיר נפגע העבירה 
135,ME-22-11-12341-44,"בשל הפגיעה הכלכלית הנובעת מצמצום עבודתו, תיאר כי הוא נזקק גם להלוואות שהוא מתקשה לפרוע.",- תסקיר נפגע העבירה 
136,ME-22-11-12341-44,"לצד זה, הוא גם פועל להשאיר את הנכס בשייח ג'ראח בבעלות המשפחה.",- תסקיר נפגע העבירה 
137,ME-22-11-12341-44,"סיכום התסקיר הוא אפוא, כי פגיעת הנאשם במתלונן גרמה לו לשבר נפשי ולפגיעה בתחומים רבים בחייו.",- תסקיר נפגע העבירה 
138,ME-22-11-12341-44,אורח חייו שהיה מלא בפעילות הצטמצם מאד והוא מתקשה לחזור אל המצב שבו היה קודם לכן.,- תסקיר נפגע העבירה 
139,ME-22-11-12341-44,"הוא חווה בדידות, מתמודד עם מצוקה רגשית ותסמיני פוסט טראומה ללא יכולת להישען על דמות משמעותית.",- תסקיר נפגע העבירה 
140,ME-22-11-12341-44,"חרף המתיחות בין יהודים לערבים שאפיינה את סביבת מגוריו, עד פגיעתו, הוא חש שהתנהל באופן יציב ובטוח וקיווה ליחסי שכנות טובה.",- תסקיר נפגע העבירה 
141,ME-22-11-12341-44,"לנוכח כלל נזקיו של המתלונן, הומלץ לחייב את הנאשם לשלם לו פיצוי כספי.",- תסקיר נפגע העבירה 
142,ME-22-11-12341-44,"ת/1 – דיסק שבו הסרטונים המתעדים את האירוע; ת/2א'-ח' – תמונות הנזק לרכבו של המתלונן; ת/2ט-י""ב – תמונות החבלה במתלונן; ת/3 – מסמכים רפואיים בעניין החבלה במתלונן.",- הראיות לעונש מטעם המאשימה 
143,ME-22-11-12341-44,"נ/1א – מכתבו של מר יהונתן יוסף, חבר הנהלת עיריית ירושלים ומחזיק תיק קידום נוער בתקופת האירוע (ללא תאריך).",	- הראיות לעונש מטעם ההגנה  
144,ME-22-11-12341-44,במכתב נאמר כי יושבייב הוא היהודי היחיד שגר בשכונת נחלת שמעון וכי הוא סבל מהתקפות חוזרות.,	- הראיות לעונש מטעם ההגנה  
145,ME-22-11-12341-44,"בנאומים, הרצאות וסיורים שערך כותב המכתב, הוא קרא לכולם לבוא לחזק את משפחת יושבייב.",	- הראיות לעונש מטעם ההגנה  
146,ME-22-11-12341-44,"עוד הוסיף, שהוא מגנה אלימות מכל סוג ומכל צד, אך ביקש להציג את מורכבות המצב בתקופה שבה התרחש האירוע הנדון.",	- הראיות לעונש מטעם ההגנה  
147,ME-22-11-12341-44,"נ/1ב – מכתב מאת בעלי תפקידים בתנועת הנוער 'אריאל', יהודה שטרית חבר הנהלה, נסים שפנגנטל רכז סמינריונים ויאיר בן יעקב רכז הדרכה (ללא תאריך).",	- הראיות לעונש מטעם ההגנה  
148,ME-22-11-12341-44,"נאמר שהנאשם היה חניך ומדריך בתנועה, תחילה ביישוב בית-אל ולאחר מכן בישוב מגרון.",	- הראיות לעונש מטעם ההגנה  
149,ME-22-11-12341-44,"הוא התבלט בפעילותו, ברצינותו, בנכונותו לתרום, באחריותו ובמאור הפנים שלו.",	- הראיות לעונש מטעם ההגנה  
150,ME-22-11-12341-44,יצר קשר אישי והרבה להתייעץ כדי לפעול בדרך הטובה ביותר.,	- הראיות לעונש מטעם ההגנה  
151,ME-22-11-12341-44,"גם הורי החניכים שבחו אותו, בייחוד בתחום של בין אדם לחברו.",	- הראיות לעונש מטעם ההגנה  
152,ME-22-11-12341-44,"נ'1ג – מכתבו של צבי אפריון מיום 28.12.2022, המספר על אירוע במהלך חג סוכות, שבו נשמע צרור יריות.",	- הראיות לעונש מטעם ההגנה  
153,ME-22-11-12341-44,"בתגובה יצא הנאשם לבדוק מה קרה, רץ לסייע, הזעיק את כוחות הביטחון של שבי שומרון ופעל בזריזות עד הגעת כוחות הביטחון והאמבולנס.",	- הראיות לעונש מטעם ההגנה  
154,ME-22-11-12341-44,נ/1ד – מכתב של אלחנן שטראוס בשם ועד הורים בישוב מגרון (ללא תאריך).,	- הראיות לעונש מטעם ההגנה  
155,ME-22-11-12341-44,במכתב מסופר על התקופה שבה הנאשם היה מדריך של חניכים בכתות ז'-ח' בתנועת הנוער 'אריאל' בישוב.,	- הראיות לעונש מטעם ההגנה  
156,ME-22-11-12341-44,"תוארה השקעתו הניכרת בחניכים, בתוכן הערכי של הפעולות ובקשר האישי שהמשיך להישמר.",	- הראיות לעונש מטעם ההגנה  
157,ME-22-11-12341-44,"נ/1ה – מכתבו של רפאל (לא ניתן לקרוא את שם המשפחה), ר""מ בישיבת בני צבי בבית-אל מליל כ""ח טבת (לא צוינה השנה).",	- הראיות לעונש מטעם ההגנה  
158,ME-22-11-12341-44,היה המחנך של הנאשם בשנות לימודי התיכון.,	- הראיות לעונש מטעם ההגנה  
159,ME-22-11-12341-44,"נאמר כי הוא בחור איכותי, רגיש ואמפטי, חברותי, אוהב את הבריות ואהוב, אכפתי כלפי הסביבה ורגיש לחבריו.",	- הראיות לעונש מטעם ההגנה  
160,ME-22-11-12341-44,"שני כתבי אישום בהליכים אחרים, כלהלן:",	- הראיות לעונש מטעם ההגנה  
161,ME-22-11-12341-44,"נ/3 – כתב אישום שהוגש בבית המשפט הצבאי יהודה בתיקים מס' 6422/21 ו-6443/21 נגד שני נאשמים, המחזיק חמישה פרטי אישום.",	- הראיות לעונש מטעם ההגנה  
162,ME-22-11-12341-44,באישום הראשון מתואר אירוע שהתרחש בתאריך 24.4.2021 סמוך לשעה 02:00 בלילה.,	- הראיות לעונש מטעם ההגנה  
163,ME-22-11-12341-44,"במהלכו שני הנאשמים ואדם נוסף, שהיו רעולי פנים, השליכו שישה בקבוקי תבערה אל עבר קרוואן שהוצב סמוך לאדמות אבו צאלח, שבו שהו מספר צעירים ובהם הנאשם הנדון.",	- הראיות לעונש מטעם ההגנה  
164,ME-22-11-12341-44,הקרוואן החל לבעור וכתוצאה מכך נגרם נזק לרכוש.,	- הראיות לעונש מטעם ההגנה  
165,ME-22-11-12341-44,הצעירים שהיו בקרוואן קפצו מהחלון כדי להימלט מהאש ובמהלך ההימלטות הנאשם הנדון וצעיר נוסף נפצעו ברגלם.,	- הראיות לעונש מטעם ההגנה  
166,ME-22-11-12341-44,עדויותיהם של שני עדים:,	- הראיות לעונש מטעם ההגנה  
167,ME-22-11-12341-44,"עדותו של מר אסף אלזרע: מר אלזרע, תושב אור הגנוז ליד מירון, הוא המפקח של הנאשם בחלופת מעצר ביישוב מגוריו מאז חודש אפריל 2023 והוא מכיר את הנאשם ומשפחתו כעשרים שנה.",	- הראיות לעונש מטעם ההגנה  
168,ME-22-11-12341-44,"לדבריו, נדהם לשמוע על מעורבות הנאשם באירוע, מאחר שמדובר בהתנהלות שאינה מתאימה לו.",	- הראיות לעונש מטעם ההגנה  
169,ME-22-11-12341-44,"עוד הוסיף, שזה כעשרים שנה הוא עובד במסגרות טיפוליות וגם מרצה במסגרתן.",	- הראיות לעונש מטעם ההגנה  
170,ME-22-11-12341-44,"הוא סבור שהנאשם עבר תהליך מדהים מאז עבר אל חלופת המעצר וכי מדובר בבחור בוגר, אחראי וערכי, המכיר באחריותו למעשים.",	- הראיות לעונש מטעם ההגנה  
171,ME-22-11-12341-44,"במהלך תקופה זו היו להם עשרות שיחות ומאז יציאת הנאשם לעבוד ניכר כי הנאשם נמצא כיום במקום אחר לחלוטין, הוא בונה את עצמו, נוהג בדרך ארץ, מסייע בכל דבר, ניכרת נפשו העדינה והוא מציב לעצמו יעדים.",	- הראיות לעונש מטעם ההגנה  
172,ME-22-11-12341-44,מר אלזרע הדגיש כי הוא אומר את הדברים מתוך ניסיונו בטיפול בעשרות נערים.,	- הראיות לעונש מטעם ההגנה  
173,ME-22-11-12341-44,"מר אסף משה בילר: מר בילר הוא ראש הישיבה באור הגנוז, בעל הכשרה של טיפול בתנועה ובנשימה.",	- הראיות לעונש מטעם ההגנה  
174,ME-22-11-12341-44,בעבר עבד כשש שנים בטיפול בגמילה מסמים קשים בקהילה ולשם כך מגיעים אליו אנשים לחלופת מעצר בעילבון.,	- הראיות לעונש מטעם ההגנה  
175,ME-22-11-12341-44,הקשר עם הנאשם נוצר לאחר שהנאשם הגיע לחלופת מעצר בביתו של מר אלזרע.,	- הראיות לעונש מטעם ההגנה  
176,ME-22-11-12341-44,"מאז המפגש הראשון, הם נפגשים בכל יום שישי ומשוחחים מתוך כוונה שהנאשם יעבור מעין תהליך טיפולי.",	- הראיות לעונש מטעם ההגנה  
177,ME-22-11-12341-44,"זאת כאמור, על רקע ניסיונו עם אנשים שנסיבותיהם קשות.",	- הראיות לעונש מטעם ההגנה  
178,ME-22-11-12341-44,"התרשמותו היא כי הנאשם מצוי בתהליך שינוי, כי הוא מעוניין בשינוי וכי יכולותיו ברמה הנפשית והשכלית גבוהות מאד.",	- הראיות לעונש מטעם ההגנה  
179,ME-22-11-12341-44,"הוא סבור כי בשל הפוטנציאל של הנאשם, הרצון שלו ויכולותיו, עצירת המשך התהליך הטיפולי-שיקומי תהיה שגויה ותמנע תהליך של רפואה והתחלה מחדש המצויים בעיצומם.",	- הראיות לעונש מטעם ההגנה  
180,ME-22-11-12341-44,הוא הוסיף כי הוא מוכן להיות ערב לכך שאין כל סכנה להתנהלות אלימה מצד הנאשם.,	- הראיות לעונש מטעם ההגנה  
181,ME-22-11-12341-44,"בא-כוח המאשימה טען כי בשל הרשעת הנאשם בעבירות חמורות שנעברו בנסיבות חמורות, יש להשית עליו ענישה משמעותית.",	- טענות המאשימה
182,ME-22-11-12341-44,"בעניין נסיבות מעשיי העבירות הודגש כי הנאשם אינו תושב ירושלים, אלא הגיע אל שכונת שייח ג'ראח באופן מיוחד ממקום מגוריו ביצהר.",	- טענות המאשימה
183,ME-22-11-12341-44,"הגעתו לשם לא הייתה תמימה וכי דובר באירוע מתוכנן שנמשך זמן רב, מהשעה 21:41 עד אחרי 20:05.",	- טענות המאשימה
184,ME-22-11-12341-44,"עוד קודם לתחילת העימותים האלימים, הנאשם היה עם אחרים שעטו מסכות על פניהם.",	- טענות המאשימה
185,ME-22-11-12341-44,תחילה פגע הנאשם ברכבו של המתלונן ובהמשך פגע במתלונן עצמו.,	- טענות המאשימה
186,ME-22-11-12341-44,"הכאת המתלונן הייתה לאחר שהעימותים ההדדיים פסקו וכבר לא היו אנשים ברחוב, כך שלא דובר במעשה ספונטני במהלך עימות סוער.",	- טענות המאשימה
187,ME-22-11-12341-44,"הנאשם אף יכול היה לחדול ממעשיו בשלבים רבים של האירוע המתמשך ומשלא עשה כן, הדבר מעיד על היסוד הנפשי.",	- טענות המאשימה
188,ME-22-11-12341-44,"אין כל היכרות בין הנאשם לבין המתלונן, שגר סמוך למקום האירוע ונפל קורבן לאלימות הקשה מצד הנאשם, אף שכלל לא השתתף באירוע האלים שקדם לתקיפתו.",	- טענות המאשימה
189,ME-22-11-12341-44,"הודגשה האכזריות הרבה במעשיי הנאשם, אשר לא רק פגע ברכבו של המתלונן אלא היכה אותו בעוצמה רבה בראשו באמצעות מקל.",	- טענות המאשימה
190,ME-22-11-12341-44,חומרה רבה נובעת מכך שהמעשה נעשה ממניע וכן בשל התוצאות הקשות של הכאת המתלונן בראשו.,	- טענות המאשימה
191,ME-22-11-12341-44,"לאחר המעשה הנאשם לא עשה כל מאמץ כדי לתקן את תוצאות העבירה ולא הזמין סיוע רפואי, אלא עזב את המקום בזמן שאחרים יידו אבנים אל עבר המתלונן.",	- טענות המאשימה
192,ME-22-11-12341-44,"בא-כוח המאשימה הדגיש את חומרת הנזק שנגרם למתלונן, כמתואר בכתב האישום וכפי שעולה מהמסמכים הרפואיים.",	- טענות המאשימה
193,ME-22-11-12341-44,"נטען כי רכיב החבלה החמורה הוא ברף חומרה גבוה, בשל מיקום הפגיעה בראשו של המתלונן ולנוכח השלכות הפגיעה, כפי שפורטו בהרחבה בתסקיר הקשה בעניין המתלונן.",	- טענות המאשימה
194,ME-22-11-12341-44,"כמתואר שם, מאדם מתפקד הוא הפך לאדם כבוי, מסוגר ופסימי, הסובל מצלקות שנצרבו בנפשו ובתודעתו, שאף עזב את המקום שהיה מקום מגוריו כל חייו.",	- טענות המאשימה
195,ME-22-11-12341-44,"בעניין הנסיבות שהובילו את הנאשם לעשות את מעשיי העבירות נטען, כי אין באירועים העולים מכתבי האישום שההגנה הגישה, בעניין אירוע קודם שהנאשם חווה או בפציעת חברו, כדי להשליך על מתחם העונש.",	- טענות המאשימה
196,ME-22-11-12341-44,"הנאשם הגיע במיוחד אל מקום שאינו גר בו כדי להתערב בעימות לא לו, בעודו עוטה מסכה על פניו ותוך תקיפת המתלונן, שכלל לא היה מעורב באירוע ולאחר שהעימות האלים כבר הסתיים, כך שאין רלוונטיות לאותם אירועים נזכרים.",	- טענות המאשימה
197,ME-22-11-12341-44,"בא-כוח המאשימה הוסיף כי אם ההגנה תעלה טענת אכיפה בררנית, יהיה מקום לדחייתה.",	- טענות המאשימה
198,ME-22-11-12341-44,"נטען כי המשטרה חקרה אנשים נוספים משני הצדדים הניצים, אך לא הוגשו כתבי אישום, אף לא נגד חבריו של הנאשם וזאת בשל היעדר ראיות מספיקות וכי הנאשם עצמו לא שיתף פעולה בחקירה.",	- טענות המאשימה
199,ME-22-11-12341-44,בא-כוח המאשימה טען כי הערכים המוגנים שנפגעו ממעשי העבירות הם שלמות הגוף וכן שלומו של המתלונן וביטחונו האישי וכי מידת הפגיעה בערכים אלו גבוהה במיוחד.,	- טענות המאשימה
200,ME-22-11-12341-44,"בעניין מדיניות הענישה הנהוגה הפנתה המאשימה אל מספר פסקי דין אשר יפורטו בהמשך הדברים ובעניינם נטען כי ניתן להקיש גם ממקרים שבהם נאשמים הורשעו בעבירת חבלה חמורה בנסיבות מחמירות שלא ממניע גזעני, אך לטענתו, בשל מניע זה על העונש להיות חמור יותר.",	- טענות המאשימה
201,ME-22-11-12341-44,עמדת המאשימה היא כי על מתחם העונש להיות בין 4 ל-7 שנות מאסר בפועל.,	- טענות המאשימה
202,ME-22-11-12341-44,"בעניין נסיבותיו של הנאשם שאינן קשורות במעשה העבירה, נטען כי יש לשקול את הודאתו, את חרטתו, את אורח חייו הנורמטיבי ללא הרשעות קודמות, את החיסכון בזמן השיפוטי ואת האמור בתסקיר שירות המבחן בכל הנוגע לתהליך הטיפולי שעבר.",	- טענות המאשימה
203,ME-22-11-12341-44,"עם זאת, מאחר שמדובר בעבירת אלימות ממניע גזעני, יש לשקול גם את הצורך בהרתעת הרבים ובהרתעת היחיד.",	- טענות המאשימה
204,ME-22-11-12341-44,"עמדת המאשימה היא כי קבלת המלצת שירות המבחן והשתת מאסר בעבודות שירות היא בגדר חריגה ממתחם העונש ההולם ובניגוד לפסיקה שלפיה, חריגה זו אפשרית רק במקרים חריגים שבהם סיכויי השיקום מובהקים.",	- טענות המאשימה
205,ME-22-11-12341-44,"עמדת המאשימה היא אפוא, כי יש להשית על הנאשם 52 חודשי מאסר בפועל, מאסר מותנה וכן פיצוי משמעותי למתלונן בהיקף עשרות אלפי שקלים.",	- טענות המאשימה
206,ME-22-11-12341-44,"לבקשת המאשימה, תשובתה בעניין טענת האכיפה הבררנית הוגשה בכתב.",	- טענות המאשימה
207,ME-22-11-12341-44,"תמציתה היא כי לאירוע היו שני שלבים, ששניהם נחקרו ולגביהם נעשו פעולות חקירה רבות.",	- טענות המאשימה
208,ME-22-11-12341-44,"בעניין השלב הראשון שכלל עימותים אלימים בין צעירים יהודים לצעירים ערבים ואשר במהלכו נפצע חברו של הנאשם, החקירה לא העלתה ראיות מספיקות נגד מי מבין שתי הקבוצות ולכן לא הוגשו כתבי אישום נגד מי מהמעורבים.",	- טענות המאשימה
209,ME-22-11-12341-44,"בעניין השלב השני, הנאשם היה היחיד שתקף ופצע ולכן הוגש נגדו כתב אישום.",	- טענות המאשימה
210,ME-22-11-12341-44,"בנסיבות אלו נטען, כי אין מדובר במצב של אכיפה בררנית, מאחר שלא היה אדם נוסף שעשה מעשים דומים או זהים לאלו של הנאשם אשר נגדו לא הוגש כתב אישום.",	- טענות המאשימה
211,ME-22-11-12341-44,"בעניין נסיבות האירוע ואופן התרחשותו הפנה בא-כוח הנאשם אל הסרטונים המתעדים את האירוע ממספר כיוונים (בעיקר הסרטון שמספרו 4342 וזה שכונה ""ראיות דיגיטליות"").",- טענות ההגנה
212,ME-22-11-12341-44,"נטען כי מהסרטונים עולה שכניסת היהודים אל רחוב קונדר הייתה רק לשם הדיפת יידוי האבנים מצד הערבים שהתקרבו אל קצה הרחוב, סמוך לביתו של יושבייב, שהותקף פעמים רבות באכזריות, כפי שאף עולה מכתב האישום שהוגש (נ/2).",- טענות ההגנה
213,ME-22-11-12341-44,"בעקבות זאת הגיעה קבוצת היהודים לסייע, לנכוח במקום ולחזק.",- טענות ההגנה
214,ME-22-11-12341-44,"בניגוד לטענת המאשימה, לא דובר במזימה או בקשירת קשר לעשיית פשע.",- טענות ההגנה
215,ME-22-11-12341-44,"עוד נטען כי כפי שעולה ממכתבו של חבר מועצת עיריית ירושלים יהונתן יוסף (נ/1א), אף עיריית ירושלים עודדה לבוא לחזק את משפחת יושבייב.",- טענות ההגנה
216,ME-22-11-12341-44,"הגעת הנאשם הייתה תמימה, כדי לחזק את היהודים הגרים ברחוב קונדר ולהגן עליהם.",- טענות ההגנה
217,ME-22-11-12341-44,"הצעירים הערבים הם אלו שהחלו בתקיפה, והדבר גרם לתקיפות הדדיות, בעוד הערבים דחקו את היהודים אל קצה הרחוב.",- טענות ההגנה
218,ME-22-11-12341-44,"לטענת ההגנה, תקיפתם הייתה מזעזעת לא פחות ממעשיי הנאשם, שאמנם עבר עבירה חמורה אשר אין להקל בה ראש והוא אף מביע חרטה על כך, אך התקיפה שהביאה לפציעת הנער היהודי, אף היא קשה ואף נראה שנעשה ניסיון לחטוף אותו.",- טענות ההגנה
219,ME-22-11-12341-44,"חרף זאת, בסוף האירוע לא הוגשו כתבי אישום נגד הצעירים הערבים.",- טענות ההגנה
220,ME-22-11-12341-44,"הנאשם והאחרים סברו שהמקום שאליו הגיעו כדי לחלץ את הקטין שנפצע, הוא המקום שממנו יידו עליהם אבנים ומקלות במהלך האירוע שכלל יידוי אבנים ומקלות של שתי הקבוצות האחת אל עבר השנייה.",- טענות ההגנה
221,ME-22-11-12341-44,"בא-כוח הנאשם טען כי בעת בחינת נסיבות העבירות והנסיבות שהובילו את הנאשם לעבור אותן, יש לתת את הדעת לרקע הבעייתי שהוביל למעשים ולכך שבמהלך כל האירוע היה ניסיון לתקיפת היהודים.",- טענות ההגנה
222,ME-22-11-12341-44,"מדובר באזור רגיש וכי במהלך כל האירוע כוחות ביטחון כלל לא הגיעו, אף שהוזעק אמבולנס לפינוי הצעיר היהודי שנפצע ואשר נטען כי איבד את ההכרה.",- טענות ההגנה
223,ME-22-11-12341-44,"נטען כי מחומר החקירה אין כל אינדיקציה לכך שמי מהמעורבים הערבים נחקר ואילו מבין היהודים, נחקר רק עוד אחד.",- טענות ההגנה
224,ME-22-11-12341-44,"בעניין הנאשם נטען, כי החקירה הייתה מאומצת במעורבות השב""כ וכי נעשו פעולות חקירה רבות.",- טענות ההגנה
225,ME-22-11-12341-44,"לפיכך לטענתו, יש מקום לשקילת טענת הגנה מן הצדק ולמתן משקל להתנהלות רשויות אכיפת החוק (על-פי סעיף 40יא(9) בחוק).",- טענות ההגנה
226,ME-22-11-12341-44,"עוד נטען, כי למעשיי הנאשם לא קדם תכנון, לא הייתה קשירת קשר, היה ""סוג של גושפנקה מושגית מהתנהלות העירייה"" ואף היו מעורבים רבים.",- טענות ההגנה
227,ME-22-11-12341-44,בא-כוח הנאשם חלק על כך שהיו שלבים רבים שבהם הנאשם יכול היה לחדול מהמעשים.,- טענות ההגנה
228,ME-22-11-12341-44,"אמנם הייתה טעות בעצם השתתפותו באירוע, אך מעת שנכח בו, היה קושי להפסיקו בשל התחושה שדובר בהתגוננות.",- טענות ההגנה
229,ME-22-11-12341-44,"נטען כי מעשיו נועדו למניעת התקפות מצד אחרים ומכל מקום, ההתפרעות לא הייתה אירוע יזום של הנאשם.",- טענות ההגנה
230,ME-22-11-12341-44,"בעניין נזקו של המתלונן נטען כי טענותיו הקיצוניות, כפי שהובאו בתסקיר, לא נתמכו בדבר וכי אין בהגשת תסקיר נפגע כדי לאפשר ויתור על הוכחת הנזק הנטען.",- טענות ההגנה
231,ME-22-11-12341-44,ההגנה אף חלקה על מתחם העונש שהמאשימה ביקשה שייקבע.,- טענות ההגנה
232,ME-22-11-12341-44,"נטען כי מתחם זה חורג מהפסיקה שהמאשימה הגישה, שבמסגרתה נקבעה ענישה נמוכה באופן משמעותי.",- טענות ההגנה
233,ME-22-11-12341-44,"אף ההגנה הפנתה לפסקי דין רבים בעניין מדיניות הענישה, אשר יפורטו בהמשך הדברים.",- טענות ההגנה
234,ME-22-11-12341-44,"לטענתה, בנסיבות הנדונות על מתחם העונש להיות בין 9 חודשי מאסר, לרבות בעבודות שירות, לבין 28 חודשי מאסר.",- טענות ההגנה
235,ME-22-11-12341-44,"עוד נטען, כי בכל מקרה יש הצדקה לחריגה ממתחם העונש משיקולי שיקום.",- טענות ההגנה
236,ME-22-11-12341-44,"כמו כן נטען, כי אין מקום להחמרה בענישה בשל המניע הגזעני וזאת בשל הרקע לעבירות שנעברו על רק שהיית הנאשם וחבריו במקום כדי לספק הגנה לתושבי המקום.",- טענות ההגנה
237,ME-22-11-12341-44,"עוד נטען כי את הצורך בהחמרת העונש ניתן לבטא באמצעות רכיבי ענישה שאינם מאסר בפועל ובאמצעות פסיקת פיצויים בסכום משמעותי המגיע לעשרות אלפי שקלים, שאף יחזק את רצון הנאשם לתקן את מעשיו.",- טענות ההגנה
238,ME-22-11-12341-44,"אשר לנסיבותיו של הנאשם, נטען כי הנאשם צעיר ללא עבר פלילי וכן כי בשל חובת הגשת תסקיר לעונש בעניינו, יש לתת משקל מוגבר להמלצת שירות המבחן.",- טענות ההגנה
239,ME-22-11-12341-44,"עוד נטען, כי יש לשקול את הפגיעה המשמעותית בנאשם ובמשפחתו, שנאלצו לשנות את מקום מגוריהם כדי להיות שותפים לתהליך השיקום של הנאשם.",- טענות ההגנה
240,ME-22-11-12341-44,"כמו כן, יש לשקול את התקופה המשמעותית שבה הנאשם היה עצור, את תקופת המעצר בפיקוח הממושכת ואת מעצר הבית החלקי.",- טענות ההגנה
241,ME-22-11-12341-44,"בא-כוח הנאשם אף הפנה אל דברי עדי ההגנה לעונש, שליוו את הנאשם והצביעו על מאמציו לתיקון עצמי וכן הפנה אל המסמכים המעידים על פעילותו בתנועת הנוער שבה היה מדריך ואל כל מכתבי ההמלצה המצביעים על אישיותו החיובית ועל האירוע שבו הוא סייע בהצלת חיי חייל שנורה ונהרג.",- טענות ההגנה
242,ME-22-11-12341-44,"בנוסף לכך הפנה בא-כוח הנאשם אל התסקירים המפורטים של שירות המבחן, לרבות לכך שהנאשם אמור היה להשתלב בקבוצה טיפולית שטרם החלה בשל מצב החירום בצפון.",- טענות ההגנה
243,ME-22-11-12341-44,"מהתסקירים אף עולה כי הנאשם מכיר באחריותו, מתחרט על מעשיו, מבין את הנסיבות שהובילו אותו לעבור את העבירות וכי הפנים את חומרתן.",- טענות ההגנה
244,ME-22-11-12341-44,כיום הנאשם במקום אחר והוא בעל שאיפות נורמטיביות.,- טענות ההגנה
245,ME-22-11-12341-44,הגורם המקצועי התרשם כי הסיכון הנשקף ממנו נמוך וכי הוא עבר כברת דרך משמעותית בכל הנוגע לשיקומו.,- טענות ההגנה
246,ME-22-11-12341-44,לפיכך נטען כי ישנה הצדקה לחריגה לקולה ממתחם העונש ולאימוץ המלצת שירות המבחן.,- טענות ההגנה
247,ME-22-11-12341-44,"עוד הודגש, כי אף שהעבירה העיקרית חמורה, עבירה זו לא נעברה ממניע גזעני המצדיק את ההחמרה מטעם זה.",- טענות ההגנה
248,ME-22-11-12341-44,"בכל הנוגע לטענת האכיפה הבררנית, אף טענות ההגנה הוגשו בכתב.",- טענות ההגנה
249,ME-22-11-12341-44,"בתמצית, ההגנה חולקת על ההבחנה שנעשתה בטיעוני המאשימה בין שני שלבי האירוע ולטענתה, יש מקום להקלה בענישה בשל אי הגשת כתבי אישום נגד המתפרעים הערבים בחלקו הראשון של האירוע.",- טענות ההגנה
250,ME-22-11-12341-44,"בתום שמיעת הטיעונים לעונש אמר הנאשם את הדברים הבאים: ""עברתי תקופה ארוכה עם שירות המבחן.",- דברי הנאשם
251,ME-22-11-12341-44,אני רוצה להתנצל בפני הנפגע.,- דברי הנאשם
252,ME-22-11-12341-44,"אני דמות עדינה, אני לא איש אלים, עברתי קצת בילדות שלי והתבלבלתי.",- דברי הנאשם
253,ME-22-11-12341-44,"אני רוצה להתנצל בפני הנפגע, זה [המעשה] חמור.",- דברי הנאשם
254,ME-22-11-12341-44,שירות המבחן עזר לי מאוד ואני עדיין בתהליכים.,- דברי הנאשם
255,ME-22-11-12341-44,"זה נתן לי אמון במערכת, מה שלא היה לי בעבר.",- דברי הנאשם
256,ME-22-11-12341-44,הגעתי טיפה אטום וזה השתנה.,- דברי הנאשם
257,ME-22-11-12341-44,קצינת המבחן שלי אלופה ומדהימה והיא נתנה לי כלים להתמודד עם מה שצריך והחזירה לי את האמון במדינה ובגוף של שירות המבחן.,- דברי הנאשם
258,ME-22-11-12341-44,אני אשמח להמשיך אתה.,- דברי הנאשם
259,ME-22-11-12341-44,"אני עכשיו גר בישוב חרדי, אני בתקופה שאני צריך לראות איפה אני עומד.",- דברי הנאשם
260,ME-22-11-12341-44,אני מקווה שיהיה בסדר.,- דברי הנאשם
261,ME-22-11-12341-44,"חומרתה של עבירת חבלה חמורה בנסיבות מחמירות (לפי סעיפים 333 ו-335(א)(1) בחוק העונשין), ככל עבירת אלימות שתוצאתה חבלה חמורה, נעוצה בפגיעה בערך שלמות הגוף, בפגיעה בביטחון האישי ובכבוד.",	- הערכים החברתיים שנפגעו מהעבירות ומידת הפגיעה בהם 
262,ME-22-11-12341-44,"חומרתה בנסיבות הנדונות נובעת במיוחד מהשימוש במקל, מכך שהכאת המתלונן הייתה בראשו ומתוצאתה הקשה שהתבטאה בהיקף החבלה, כמפורט לעיל.",	- הערכים החברתיים שנפגעו מהעבירות ומידת הפגיעה בהם 
263,ME-22-11-12341-44,"בשל חומרת המעשים, הפגיעה הקשה במתלונן וברכבו (ת/2א'-ח', בעניין הנזקים לרכב; ת/2ט'-י""ב ו-ת/3 בעניין הפגיעה הפיזית במתלונן) והעובדה שעבירת החבלה ברכב נעברה ממניע גזעני, הפגיעה בערכים החברתיים המוגנים הייתה בעוצמה גבוהה.",	- הערכים החברתיים שנפגעו מהעבירות ומידת הפגיעה בהם 
264,ME-22-11-12341-44,פסקי הדין שהוגשו מטעם המאשימה,- מדיניות הענישה הנוהגת 
265,ME-22-11-12341-44,פסקי הדין שהוגשו מטעם ההגנה,- מדיניות הענישה הנוהגת 
266,ME-22-11-12341-44,"השיקולים שעניינם נסיבות מעשיי העבירות אשר נשקלו, הם אלו:",- נסיבות מעשיי העבירות
267,ME-22-11-12341-44,"ראשית, לא דובר במעשים שנעשו באופן ספונטני, אלא הם נעשו לאחר הכנה, שכללה את הצטיידות הנאשם במקל שבאמצעותו נופצו שמשות הרכב ובמקל נוסף שבאמצעותו המתלונן הוכה בראשו ונפצע באורח משמעותי.",- נסיבות מעשיי העבירות
268,ME-22-11-12341-44,"הנאשם היה הגורם הדומיננטי ביותר ולמעשה היה היחיד מבין כל הנערים המעורבים באירוע, שפעל באלימות כה קשה אשר כוונה כלפי מתלונן תמים, אדם מבוגר, אשר כלל לא היה מעורב באירועים שקדמו לתקיפתו ואשר כוונה כלפי רכבו של המתלונן.",- נסיבות מעשיי העבירות
269,ME-22-11-12341-44,"שנית, אמנם הרקע למעשים היה עימותים הדדיים, אך כפי שטענה המאשימה בצדק, לנאשם לא היה כל קשר אל מקום האירועים ואף נראה כי הגעתו אל שכונת שייח ג'ראח, אשר הוצגה כרצון להגן על תושביה, לא הייתה אלא למטרת התעמתות עם התושבים הערבים הגרים בשכונה.",- נסיבות מעשיי העבירות
270,ME-22-11-12341-44,"אף לא נמצאה כל רלוונטיות למכתבו של מר יהונתן יוסף, שהיה חבר מועצת העיר ומכל מקום, לא ניתן לומר כי עמדתו בהכרח משקפת את מדיניות עיריית ירושלים.",- נסיבות מעשיי העבירות
271,ME-22-11-12341-44,"בדומה, לא נמצאה רלוונטיות לכל האירועים שהוזכרו בטענותיה של ההגנה ובהם תקיפות קודמות כלפי ביתו של יושבייב או אירוע זה או אחר שהנאשם חווה, שבו היו מעורבים ערבים.",- נסיבות מעשיי העבירות
272,ME-22-11-12341-44,"כך מהטעם הפשוט, שהמענה לתקיפות נטענות מצד ערבים, לרבות כלפי תושבי השכונה, בשום פנים ואופן לא יכול להיות תקיפת ערבים או פגיעה ברכושם.",- נסיבות מעשיי העבירות
273,ME-22-11-12341-44,"כך, אפילו מדובר במי שהיו מעורבים באותן תקיפות נטענות ועל אחת כמה וכמה כלפי מי שכלל לא היו מעורב באותם אירועים נטענים.",- נסיבות מעשיי העבירות
274,ME-22-11-12341-44,"שלישית, הנזק שנגרם למתלונן, שבעטיו אושפז ונותח, הוא חמור מאד, כמתואר בתמונות, במסמכים הרפואיים ובתסקיר הנפגע, אשר תוכנם הובא לעיל.",- נסיבות מעשיי העבירות
275,ME-22-11-12341-44,"אף הנזק שנגרם לרכבו של המתלונן, אשר כלל את ניפוץ שמשות הרכב, הוא חמור מאד, כפי שעולה מן התמונות.",- נסיבות מעשיי העבירות
276,ME-22-11-12341-44,"רביעית, אף שלמעשיי הנאשם קדמו התפרעות ועימותים הדדיים בין שתי קבוצות הצעירים, היהודים והערבים, חלקו של הנאשם היה רב ומשמעותי משל כל המעורבים באירוע ולפיכך לא נמצא מקום להידרש אל הטענות בדבר אכיפה בררנית.",- נסיבות מעשיי העבירות
277,ME-22-11-12341-44,"חמישית, חזקה על הנאשם שהבין היטב את חומרת מעשיו, את הפסול שבהם ואת משמעותם וכי יכול היה להימנע מהמעשים וכטענת המאשימה, אף יכול היה לעצור בשלבים רבים של המעשים.",- נסיבות מעשיי העבירות
278,ME-22-11-12341-44,"לנוכח כל השיקולים שנדונו ובהם הערכים החברתיים שנפגעו, מידת הפגיעה בהם, נסיבות העבירות ומדיניות הענישה הנהוגה, כמפורט לעיל וכן בהתחשב בעיקרון ההלימה, נמצא כי מתחם העונש ההולם בנסיבות הנדונות הוא בין שמונה-עשר חודש לשלושים ושישה חודשי מאסר בפועל.",	- קביעת מתחם העונש ההולם - סיכום
279,ME-22-11-12341-44,להלן השיקולים שנשקלו בעניין נסיבותיו של הנאשם שאינן קשורות במעשה העבירה:,	- נסיבותיו של הנאשם שאינן קשורות במעשיי העבירות
280,ME-22-11-12341-44,"ראשית, במועד העבירות היה הנאשם צעיר כבן 19.5 וכיום הוא כבן 21.5.",	- נסיבותיו של הנאשם שאינן קשורות במעשיי העבירות
281,ME-22-11-12341-44,אין לחובתו הרשעות קודמות והוא בן למשפחה נורמטיבית שומרת חוק.,	- נסיבותיו של הנאשם שאינן קשורות במעשיי העבירות
282,ME-22-11-12341-44,"מהמסמכים שהגיש עלה כי בנערותו הוא היה פעיל בתנועת נוער, אך מסגרת חייו בתקופה שקדמה לעבירות אינה ברורה.",	- נסיבותיו של הנאשם שאינן קשורות במעשיי העבירות
283,ME-22-11-12341-44,"אף עלה מהתסקיר רקע מורכב, אשר בעטיו, כך נראה, לא גויס לצבא חרף רצונו להתגייס לשירות משמעותי.",	- נסיבותיו של הנאשם שאינן קשורות במעשיי העבירות
284,ME-22-11-12341-44,"הנאשם עצמו סיפר על התנהלותו הקודמת, אשר התבטאה ואולי אף נבעה בין השאר, מחוסר אמון ברשויות המדינה.",	- נסיבותיו של הנאשם שאינן קשורות במעשיי העבירות
285,ME-22-11-12341-44,"עם זאת מתסקיר שירות המבחן ומדברי הנאשם עצמו עולה כי לאחר שהייתו הממושכת בחלופת מעצר ביישוב אור הגנוז בפיקוחו של מר אסף אלזרע ובעקבות הטיפול במסגרת שירות המבחן, חל אצלו שינוי משמעותי.",	- נסיבותיו של הנאשם שאינן קשורות במעשיי העבירות
286,ME-22-11-12341-44,הנאשם עצמו הטעים כי שינוי זה כלל גם את חזרת האמון ברשויות אכיפת החוק וברשויות המדינה.,	- נסיבותיו של הנאשם שאינן קשורות במעשיי העבירות
287,ME-22-11-12341-44,"דומה אפוא, כי כיום, לאחר תהליך טיפולי ממושך במהלך תקופת חלופת המעצר, לנאשם שאיפות נורמטיביות בכל הנוגע לרצונו להשתלב בחברה.",	- נסיבותיו של הנאשם שאינן קשורות במעשיי העבירות
288,ME-22-11-12341-44,בנסיבות אלו נראה כי עונש מאסר בפועל עלול להשליך לרעה על עתידו ועל סיכוייו לשוב אל מעגל החיים הנורמטיבי.,	- נסיבותיו של הנאשם שאינן קשורות במעשיי העבירות
289,ME-22-11-12341-44,"שנית, הנאשם הכיר באחריותו, ניכר שכיום הוא מבין היטב את חומרת מעשיו ואת השלכותיהם הקשות על המתלונן, הוא הודה במעשים וכן הביע חרטה כנה וצער כן ואמתי על פגיעתו במתלונן ואף הביע נכונות לפצות אותו על נזקיו.",	- נסיבותיו של הנאשם שאינן קשורות במעשיי העבירות
290,ME-22-11-12341-44,"שלישית, כמפורט בתסקירים מטעם שירות המבחן, כפי שעלה מדברי עדי ההגנה לעונש ומדברי הנאשם עצמו וכאמור לעיל, ניכר כי הנאשם הכיר בצורך לעבור שינוי והוא אמנם עבר תהליך טיפולי ושיקומי משמעותי והתמיד בו, באופן שהביא בפועל לשינוי משמעותי בהתנהלותו ובתפיסותיו הבעייתיות שהיו קודם לכן.",	- נסיבותיו של הנאשם שאינן קשורות במעשיי העבירות
291,ME-22-11-12341-44,"איזון כל השיקולים האמורים, לרבות שקילת עמדת המאשימה וטענותיו של בא-כוח הנאשם, מובילים לכך שנמצא כי יש להעמיד את עונשו של הנאשם בתחתית מתחם העונש.",	- העונש שיושת על הנאשם 
292,ME-22-11-12341-44,"זאת לצד מאסר מותנה שישמש גורם מרתיע מפני חזרת הנאשם לעבור עבירות אלימות או רכוש, תוך העמדתו בצו מבחן לשם המשך הטיפול והפיקוח מטעם שירות המבחן וחיובו בתשלום פיצוי לנפגע.",	- העונש שיושת על הנאשם 
293,ME-22-11-12341-44,"בענייננו מדובר בנאשם צעיר, נעדר הרשעות קודמות, אשר מתסקיר שירות המבחן, מדבריו ומדברי עדי ההגנה עולה כי מדובר במי שעבר תהליך שיקומי מוצלח ואף שינוי תפיסתי בכל הנוגע לאופן התנהלותו.",	- העונש שיושת על הנאשם 
294,ME-22-11-12341-44,הוא הביע חרטה כנה וצער על מעשיו וביטא אמפתיה כנה כלפי המתלונן ופגיעתו.,	- העונש שיושת על הנאשם 
295,ME-22-11-12341-44,"אף ניכר כי תקופת מעצרו, המעצר בפיקוח ומעצר הבית שמשו עבורו גורם מרתיע וכי עתה הוא מבקש לנהל אורח חיים נורמטיבי ותקין.",	- העונש שיושת על הנאשם 
296,ME-22-11-12341-44,בנסיבות אלו נראה כי יהיה זה נכון לחרוג מעט ממתחם העונש.,	- העונש שיושת על הנאשם 
297,ME-22-11-12341-44,"בהתאם לכך, בהתחשב בתקופת מעצרו הממושכת (כחצי שנה), יושת על הנאשם מאסר בעבודות שירות למשך תשעה חודשים.",	- העונש שיושת על הנאשם 
298,ME-22-11-12341-44,"זאת וכאמור, לצד ענישה מותנית מרתיעה, חיוב בתשלום פיצוי למתלונן וצו מבחן, שבאמצעותו יוסיף שירות המבחן ללוות את הנאשם.",	- העונש שיושת על הנאשם 
299,ME-22-11-12341-44,"לנוכח כל השיקולים שהובאו לעיל, על הנאשם נגזרים העונשים הבאים:",גזר הדין – סיכום
300,ME-22-11-12341-44,תשעה חודשי מאסר בפועל שאותם יישא הנאשם בעבודות שירות.,גזר הדין – סיכום
301,ME-22-11-12341-44,"בהתאם לחוות-דעת הממונה על עבודות שירות מיום 29.7.2024, הנאשם יעשה את עבודות השירות בקופת הצדקה המרכזית ברחוב מאירוביץ 7 בנתניה, החל מיום 27.10.2024, בימים, בשעות ובפיקוח כאמור בחוות דעת הממונה.",גזר הדין – סיכום
302,ME-22-11-12341-44,מאסר מותנה למשך ארבעה חודשים.,גזר הדין – סיכום
303,ME-22-11-12341-44,"הנאשם יישא עונש זה אם תוך שלוש שנים מהיום יעבור עבירת אלימות או עבירת רכוש מסוג פשע, או ניסיון לעבור עבירה כאמור.",גזר הדין – סיכום
304,ME-22-11-12341-44,מאסר מותנה למשך חודשיים.,גזר הדין – סיכום
305,ME-22-11-12341-44,"הנאשם יישא עונש זה אם תוך שלוש שנים מהיום יעבור עבירת אלימות או עבירת רכוש מסוג עוון, או ניסיון לעבור עבירה כאמור.",גזר הדין – סיכום
306,ME-22-11-12341-44,"פיצוי לנפגע בסך 40,000 ₪.",גזר הדין – סיכום
307,ME-22-11-12341-44,"הנאשם רשאי לשלם את סכום הפיצויים בעשרים תשלומים חודשיים, שווים ועוקבים, החל מיום 1.10.2024.",גזר הדין – סיכום
308,ME-22-11-12341-44,צו מבחן למשך שמונה-עשר חודש החל מהיום.,גזר הדין – סיכום
309,ME-22-11-12341-44,"צו המבחן ניתן לאחר שבהתאם לסעיף 3 בפקודת המבחן [נוסח חדש], תשכ""ט-1969, הוסברה לנאשם משמעות הצו והוא הביע את נכונותו למלא אחריו.",גזר הדין – סיכום
310,ME-22-11-12341-44,זכות ערעור לבית המשפט העליון תוך ארבעים וחמישה יום.,גזר הדין – סיכום
311,ME-22-11-12341-44,"כאמור בפתח הדברים, גזר הדין המתוקן ניתן בהיעדר הצדדים.",גזר הדין – סיכום
312,ME-22-11-12341-44,"המזכירות תמציא את גזר הדין המתוקן אל באי-כוח הצדדים, אל שירות המבחן ואל הממונה על עבודות שירות.",גזר הדין – סיכום
313,ME-22-11-12341-44,"54678313ניתן היום, ט' באב התשפ""ד, 13 באוגוסט 2024, בהיעדר הצדדים.",גזר הדין – סיכום
314,ME-22-11-12341-44,תמר בר אשר 54678313,גזר הדין – סיכום
