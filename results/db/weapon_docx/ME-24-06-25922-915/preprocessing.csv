,verdict,text,part
0,ME-24-06-25922-915,"חוק העונשין, תשל""ז-1977: סע'  40ז, 40ט(א), 144(ב), 144(ז), 340א(ב)(1), 40 יא, 40יג(א), 40יג(ג), 413ה",הנאשם
1,ME-24-06-25922-915,"הנאשם, אבראהים ג'מל, הורשע ביום 10.10.24 על-סמך הודאתו במסגרת הסדר טיעון, בעבירות שנכללו בכתב-אישום מתוקן שהוגש נגדו, ואשר עניינן:",גזר דין
2,ME-24-06-25922-915,"נשיאת נשק – בניגוד לסעיף 144(ב) רישא וסיפא לחוק העונשין, התשל""ז-1977 (להלן: ""חוק העונשין"" או ""החוק""); ירי מנשק חם – בניגוד לסעיף 340א(ב)(1) לחוק; ו-חבלה במזיד – בניגוד לסעיף 413ה לחוק.",גזר דין
3,ME-24-06-25922-915,עובדות כתב האישום המתוקן,גזר דין
4,ME-24-06-25922-915,"ממועד שאינו ידוע למאשימה ועד לתאריך 25.5.24, החזיק הנאשם שלא כדין, באקדח חצי אוטומטי מסוג ""Glock"", כשהוא טעון במחסנית מתאימה ובתוכה כדורים תואמים.",גזר דין
5,ME-24-06-25922-915,"בתאריך 25.5.24, בסמוך לשעה 00:10, הגיע הנאשם, כשהוא רכוב על אופנוע, לאזור חצר ביתה של המתלוננת בג'דידה-מכר, כשהוא נושא על גופו את האקדח.",גזר דין
6,ME-24-06-25922-915,"הנאשם התקרב לרכבה של המתלוננת, אשר חנה בסמוך, וירה לעברו מספר יריות מהאקדח.",גזר דין
7,ME-24-06-25922-915,"לאחר מכן, נמלט הנאשם מהמקום.",גזר דין
8,ME-24-06-25922-915,"כתוצאה ממעשי הנאשם, ניזוק רכבה של המתלוננת מפגיעתם של מספר קליעים.",גזר דין
9,ME-24-06-25922-915,"בעניינו של הנאשם נערך ביום 15.12.24 תסקיר על-ידי שירות המבחן; ממנו למדתי, שהנאשם מוכר לשירות המבחן כבר משנת 2022, עת עמד לדין בגין תיק פלילי קודם.",גזר דין
10,ME-24-06-25922-915,"עוד עולה מהתסקיר, כי הנאשם הינו רווק, בן 25, וכי טרם מעצרו התגורר בבית הוריו בג'דיידה-מכר.",גזר דין
11,ME-24-06-25922-915,"צוין כי בשנת 2014 נפטר אחיו הצעיר ממחלה אונקולוגית, בגיל 3 שנים.",גזר דין
12,ME-24-06-25922-915,"הנאשם תיאר בפני שירות המבחן כי האובדן של אחיו נחווה בנפשו כאירוע טראומטי, וככזה אשר השפיע על מצבם הנפשי של הוריו ועל התנהלותה של המסגרת המשפחתית.",גזר דין
13,ME-24-06-25922-915,"הנאשם מסר כי בעקבותיו, לקח על עצמו לסייע, לתמוך וללוות את בני משפחתו.",גזר דין
14,ME-24-06-25922-915,עוד מתואר בתסקיר הרקע המשפחתי של הורי הנאשם והקושי הכלכלי בו הם נתונים.,גזר דין
15,ME-24-06-25922-915,"עוד פורט בתסקיר, כי הנאשם מאורס מזה כ-9 חודשים לבת-זוגו, וכי הם תכננו להינשא בחודש אוגוסט 2024.",גזר דין
16,ME-24-06-25922-915,"הקשר הזוגי תואר על-ידי הנאשם כתקין; צוין, כי בת-הזוג הינה דמות חיובית בחייו, אך כי חתונתם נדחתה בשל מעצרו של הנאשם בתיק זה; טרם נקבע מועד חלופי לעריכת החתונה.",גזר דין
17,ME-24-06-25922-915,"כמו כן, מתוארים קשיים חברתיים מהם סבל הנאשם בילדותו ובהתבגרותו.",גזר דין
18,ME-24-06-25922-915,"עוד עולה כי הנאשם חווה יציבות תעסוקתית עובר למעצרו, ומצוין כי עם סיום לימודיו התיכוניים השתלב בעבודות מזדמנות; לאחר מכן עבד כשכיר במשך כ-4 שנים בתחום של עבודות חשמל.",גזר דין
19,ME-24-06-25922-915,"עוד עולה כי לחובת הנאשם זקופה הרשעה אחת משנת 2022, בגין החזקת סכין, בגינה נידון למאסר מותנה וקנס.",גזר דין
20,ME-24-06-25922-915,"אף שהנאשם הודה במיוחס לו, מתואר כי התקשה לשתף ולהרחיב אודות הנסיבות והמניעים שעמדו ברקע מעשיו.",גזר דין
21,ME-24-06-25922-915,"הוא תיאר היכרות שטחית עם המתלוננת, שהינה בתם המאומצת של קרובי משפחתו וכן שלל סכסוך קודם עמה.",גזר דין
22,ME-24-06-25922-915,"כמו כן, צוין כי הנאשם ביטא חרטה וצער על מעשיו, ושלל כל כוונה לפגוע במתלוננת או באחרים.",גזר דין
23,ME-24-06-25922-915,"עוד צוין כי הוא מכיר בפגיעתו במתלוננת ובמשפחתה וכי ההליך המשפטי נגדו גרם לו להרתעה משמעותית, בין היתר, לנוכח המחירים האישיים שספג (מעצרו הממושך, האכזבה של בני משפחתו והנסיגה במצבה הכלכלי של משפחתו).",גזר דין
24,ME-24-06-25922-915,"בשיחה שקיים שירות המבחן עם המתלוננת, שיתפה כי בינה לבין הנאשם קיימת היכרות שטחית; היא שללה קיומו של סכסוך עמו.",גזר דין
25,ME-24-06-25922-915,עוד ציינה המתלוננת כי לא ידוע לה על קיומו של סכסוך בין המשפחות וכי הופתעה כשגילתה שרכבה נפגע באותו אירוע.,גזר דין
26,ME-24-06-25922-915,"עוד עולה מדברי המתלוננת כי בני משפחתו של הנאשם פנו אל בני משפחתה ובהמשך לכך נערך הסכם ""סולחה"" ביניהם, שבמסגרתו שולמו לה פיצויים עבור תיקון הרכב (צוין כי הסכם הסולחה הוצג לשירות המבחן).",גזר דין
27,ME-24-06-25922-915,"עוד מסרה המתלוננת, כי אינה חוששת מהנאשם או מרגישה מאוימת.",גזר דין
28,ME-24-06-25922-915,"בהמשך, צוין כי מדובר בנאשם צעיר, בעל עבר פלילי שאינו מכביד, המקיים יציבות בתחומי חייו, ולוקח אחריות במסגרת המשפחתית, שנסיבות חייו הביאו אותו לכך שגדל בצל חסכים רגשיים וקושי להביע את צרכיו.",גזר דין
29,ME-24-06-25922-915,"חרף העובדה כי הנאשם הודה בביצוע העבירות, התרשמות שירות המבחן היא שהנאשם התקשה לקחת אחריות על התנהלותו באירוע, וכן התקשה לערוך התבוננות ביקורתית על התנהלותו.",גזר דין
30,ME-24-06-25922-915,"בבחינת הערכת הסיכון להישנות עבירות דומות בעתיד, נמסר כי נשקף ממנו סיכון בינוני להישנות עבירות אלימות, ברמת חומרה בינונית.",גזר דין
31,ME-24-06-25922-915,"נוכח חומרת העבירות המיוחסות לנאשם, ולנוכח עמדותיו כפי שהציג (הביע צמצום וטשטוש של נסיבות ביצוע העבירות, והתקשה לערוך התבוננות רחבה על משמעות חומרת מעשיו) – סבר שירות המבחן כי לא נוצר כל פתח לטיפול בתחום התנהגות עוברת חוק.",גזר דין
32,ME-24-06-25922-915,"משכך, נמנע שירות המבחן ממתן המלצה טיפולית בעניינו של הנאשם, והוא ציין כי אין ביכולתו לבוא בהמלצה על חלופת ענישה במסגרת הקהילה, שיש בה כי לסייע בהפחתת הסיכון בעניינו.",גזר דין
33,ME-24-06-25922-915,"בא-כוחו המלומד של המאשימה, עו""ד ראיד רחאל, הגיש לעיוני תדפיס מידע פלילי בעניינו של הנאשם (סומן טעת/1).",הראיות לעניין העונש
34,ME-24-06-25922-915,"ממנו עולה כי הנאשם הורשע בעבר פעם אחת בביצוע עבירה שעניינה החזקת סכין שלא כדין, במסגרתו של ת.פ 50445-06-21 (בבית-משפט השלום בעכו), בו נגזר-דינו של הנאשם ביום 27.6.22, והוטלו עליו שני חודשי מאסר על-תנאי למשך שלוש שנים וקנס.",הראיות לעניין העונש
35,ME-24-06-25922-915,"בא-כוחו המלומד של הנאשם, עו""ד עאדל דבאח, הגיש לעיוני מספר מסמכים רלוונטיים: מסמך הסכם ""סולחה"" בין הנאשם לבין המתלוננת (סומן טעה/2); וכן תעודת סיום קורס ניהול קונפליקטים על-שם הנאשם (מחודש אוגוסט 2024), מטעם ""מכללת לבטח"" (סומנה טעה/3).",הראיות לעניין העונש
36,ME-24-06-25922-915,"מהסכם ה""סולחה"" שנערך בין הנאשם לבין המתלוננת, עולה כי הנאשם התחייב להימנע מהטרדת המתלוננת, וכן להימנע מפגיעה בשמה הטוב ובחופש תנועתה.",הראיות לעניין העונש
37,ME-24-06-25922-915,"עוד עולה ממנו כי המתלוננת הצהירה שהיא סולחת לנאשם על מעשיו ומודיעה לבית-המשפט כי אין לה כל התנגדות להימנעות מהחמרה עם הנאשם, שהיא מוכנה שעונשו יוקל, וכי אין לה התנגדות שהנאשם יישלח למאסר לתקופה קצרה בלבד.",הראיות לעניין העונש
38,ME-24-06-25922-915,"כמו כן, הצהירה המתלוננת שקיבלה לידיה פיצויים בסך של 30,000 ₪ (שלושים אלף שקלים חדשים), בגין מעשיו של הנאשם, כאשר גובהו נקבע על-ידי ועדת הסולחה.",הראיות לעניין העונש
39,ME-24-06-25922-915,"עוד הובהר כי אין בנמצא סכסוך בין שתי המשפחות בעקבות האירוע, וכי שוררים יחסים טובים בין שתי המשפחות.",הראיות לעניין העונש
40,ME-24-06-25922-915,"כמו כן, הצהירו הצדדים כי הם מוותרים על כל זכות, טענה, דרישה או תביעה שהייתה להם זה כלפי זה עד למועד חתימת הסכם זה בוויתור מלא, מוחלט, סופי ובלתי-חוזר.",הראיות לעניין העונש
41,ME-24-06-25922-915,"מטעמה של המאשימה, הגיש הפרקליט מסמך טיעונים לעונש בכתב (סומן טעת/2), והוסיף עליהם בעל-פה במסגרת הדיון.",טיעונים לעניין העונש
42,ME-24-06-25922-915,"בטיעוניה, עמדה המאשימה על הערכים המוגנים שנפגעו כתוצאה מביצוען של העבירות: הגנה על שלום הציבור וביטחונו, הגנה על חיי אדם ועל רכושו.",טיעונים לעניין העונש
43,ME-24-06-25922-915,"כמו כן, עמדה המאשימה על הנסיבות המחמירות הקשורות בביצוע העבירה.",טיעונים לעניין העונש
44,ME-24-06-25922-915,היא הדגישה את חומרת המעשים לאור היותן של עבירות הנשק חמורות.,טיעונים לעניין העונש
45,ME-24-06-25922-915,"עוד הדגישה את הצורך בהחמרת הענישה המוטלת בגין עבירות אלה, לנוכח אותה תופעה מכוערת, ולנוכח מגמת הענישה שנקבעה בפסיקה; ציינה את התכנון שקדם לביצוע העבירות, לאור ההיערכות הפלילית משמעותית ומתוכננת ; ציינה כי לנאשם האחריות המלאה והבלעדית לביצוע העבירות; בבחינת הנזק שהיה צפוי להיגרם מביצוע העבירות טענה המאשימה כי פוטנציאל הנזק הגלום במעשיו של הנאשם הוא גבוה ביותר, ורק בנס לא נגרמה תוצאה קטלנית; עוד טענה, כי הנאשם שלט באופן מוחלט במעשיו ויכול היה לסור מהחלטתו בכל רגע נתון, אולם בחר באופן מודע לפעול כפי שפעל ; צוין כי הנאשם הינו בגיר, ונטען כי בחר לבצע את העבירות בצורה מודעת, מושכלת ומתוכננת.",טיעונים לעניין העונש
46,ME-24-06-25922-915,"עוד צוין כי הנאשם הבין היטב את מעשיו ואת השלכות מעשיו, הנאשם לא היה נתון במצוקה נפשית, ולא קדמה למעשיו התגרות כזאת או אחרת.",טיעונים לעניין העונש
47,ME-24-06-25922-915,"במסגרת טיעוניה, הצביעה המאשימה על פסיקה, המתאימה, לשיטתה, לנסיבות המקרה, ועתרה למתחם עונש שנע בין 42 – 60 חודשי מאסר בפועל, לצד עונשים נלווים.",טיעונים לעניין העונש
48,ME-24-06-25922-915,"בבחינת הנסיבות שאינן קשורות לביצוע העבירה, ציינה המאשימה כי הנאשם הודה בעובדות כתב האישום המתוקן בשלב מוקדם של ההליך וטרם שמיעת הראיות, ומשכך חסך בזמן שיפוטי יקר; הנאשם אינו קטין, אינו סובל מלקות כלשהי ואינו קרוב לסייג לאחריות פלילית; עוד צוין, כי לפי תסקיר שירות המבחן בעניינו של הנאשם – הוערך כי קיים סיכון בינוני להישנות עבירות אלימות ברמת חומרה בינונית, וכי שירות המבחן לא בא בהמלצה טיפולית וחלופת ענישה.",טיעונים לעניין העונש
49,ME-24-06-25922-915,"לאור המתואר לעיל, ביקשה המאשימה לגזור את עונשו של הנאשם ברף הבינוני (האמצעי) של המתחם אשר הציעה.",טיעונים לעניין העונש
50,ME-24-06-25922-915,"כמו כן, ביקשה להשית על הנאשם עונש מאסר על-תנאי לתקופה ארוכה ומשמעותית, וכן לחייבו בתשלום קנס.",טיעונים לעניין העונש
51,ME-24-06-25922-915,"צוין כי הנאשם נעצר לראשונה במסגרת תיק זה ביום 25.5.24, ועד לתום ההליכים המשפטיים בעניינו.",טיעונים לעניין העונש
52,ME-24-06-25922-915,"הסנגור הגיש את טיעוני ההגנה לעונש בכתב (סומנו טעה/1), והוסיף עליהם בעל-פה במסגרת הדיון.",טיעונים לעניין העונש
53,ME-24-06-25922-915,"בבחינת הנסיבות הקשורות בביצוע העבירות, נטען כי האירוע נשוא כתב האישום לא היה מתוכנן מראש וכי מדובר ב""הסתבכות של הרגע"", מעשה שנעשה באופן ספונטני, מתוך להיטות.",טיעונים לעניין העונש
54,ME-24-06-25922-915,"במסגרת טיעוניה הכתובים, סקרה ההגנה פסיקה המתאימה לשיטתה לנסיבות המקרה, ועתרה  לקביעת מתחם עונש הולם שתחתיתו זהה לימי מעצרו של הנאשם, ואשר נע עד 28 חודשי מאסר בפועל בחלקו העליון.",טיעונים לעניין העונש
55,ME-24-06-25922-915,"בבחינת הנסיבות שאינן קשורות בביצוע העבירה, נטען: הנאשם הודה במעשיו בהזדמנות הראשונה ושיתף פעולה עם חוקריו במשטרה; הנאשם נטל אחריות על מעשיו, הוא מתחרט עליהם, וכן מבין את הפסול שבהם.",טיעונים לעניין העונש
56,ME-24-06-25922-915,"עולה כי הנאשם אף הביע אמפתיה כלפי המתלוננת ובני משפחתה;  הנאשם הודה במעשיו גם בפני בית-המשפט ובכך חסך זמן שיפוטי יקר; צוין כי ההסדר אליו הגיעו הצדדים וכתב-האישום המתוקן היו על דעתה של המתלוננת ובהסכמתה;  צוין כי טרם מעצרו, התגורר הנאשם בבית הוריו שבכפר ג'דיידה-מכר, וכי מדובר במשפחה נורמטיבית.",טיעונים לעניין העונש
57,ME-24-06-25922-915,"עוד צוין, כי הנאשם ניהל אורח חיים נורמטיבי וניהל עם בת זוגו קשר זוגי תקין, ושהיה עתיד להינשא לה בתקופה בה היה במעצר  ;צוין כי משפחתו של הנאשם חוותה קשיים כלכליים בשל חוסר היציבות התעסוקתית של אביו.",טיעונים לעניין העונש
58,ME-24-06-25922-915,"עוד צוין כי טרם מעצרו עבד הנאשם ודאג לפרנסת בני משפחתו, וביחד עם אחיו הם סיפקו תמיכה כלכלית בהורים.",טיעונים לעניין העונש
59,ME-24-06-25922-915,"בעניין זה נטען כי המצב הכלכלי המשפחתי הקשה רק החריף עם מעצרו של הנאשם; תואר כי בני משפחתו של הנאשם חשו בושה ממעשיו, התרחקו ממנו ורק לאחרונה חודש עמם הקשר; לנאשם עבר פלילי שאינו מכביד; צוין כי מדובר בנאשם צעיר, ונטען כי עונש מאסר ארוך יביא לפגיעה קשה בעתידו.",טיעונים לעניין העונש
60,ME-24-06-25922-915,"עוד צוין כי הנאשם מנסה, בסיוע בני משפחתו, לשקם את חייו ואת תדמיתו, והוא אף מתכנן ללמוד לימודי הנדסת חשמל ;בעניין התסקיר, ציין הסנגור כי שירות המבחן כתב כי אין בעניינו של הנאשם פן שיקומי, אולם לא המליץ לבית המשפט על ענישה בדמות של מאסר בפועל וגם לא על ענישה ממשית וארוכה ; עוד ציין הסנגור כי הנאשם מבין כי הוא עתיד לרצות עונש מאסר בפועל, ולכן הסכים למעצרו עד תום ההליכים.",טיעונים לעניין העונש
61,ME-24-06-25922-915,"עוד צוין כי הנאשם בחר להשתקם במסגרת מעצרו, וחרף הקושי בשילוב עצירים בהליכי טיפול שנוצר בתקופה האחרונה בצל המלחמה – הוא נמצא בהליך טיפולי שיקומי; הודגש כי הנאשם פיצה את המתלוננת בסך של 30,000 ₪ במסגרת הסכם הסולחה שנחתם וכי המתלוננת סלחנית כלפי הנאשם, אינה מפחדת ממנו, ואף הצהירה על כך במסגרת ההסכם ביניהם.",טיעונים לעניין העונש
62,ME-24-06-25922-915,"עוד טען הסנגור כי הנזק שנגרם בפועל לרכב, מוערך על ידו בכ-5,000 ₪.",טיעונים לעניין העונש
63,ME-24-06-25922-915,"לאור המפורט לעיל, ביקשה ההגנה לגזור את עונשו של הנאשם ברף הנמוך (התחתון) של המתחם אשר הציעה.",טיעונים לעניין העונש
64,ME-24-06-25922-915,"הנאשם פנה לבית-המשפט, התנצל על מעשיו, אותם הגדיר כ""טעות"", ומסר כי הוא לוקח עליהם אחריות.",טיעונים לעניין העונש
65,ME-24-06-25922-915,"כמו כן, הביע חרטה וביקש הזדמנות נוספת לשקם את חייו.",טיעונים לעניין העונש
66,ME-24-06-25922-915,"מעשיו של הנאשם דכאן מבטאים פגיעה חמורה בשלום הציבור, בשגרת חייו ובביטחונו.",דיון והכרעה
67,ME-24-06-25922-915,"נשיאת נשק טעון, וביצוע ירי באמצעותו, לעבר נכס של אדם ובקרבת מגורים, תוך גרימת נזק בפועל – מחייבים את בתי-המשפט לתגובה עונשית הולמת, שכן האינטרס הציבורי בכגון דא הוא למנוע, או לכל הפחות לצמצם, ככל הניתן, ביצוע מעשים מסוכנים שכאלה.",דיון והכרעה
68,ME-24-06-25922-915,"ככלל, בעת ביצוע מלאכת הענישה, העיקרון המנחה שנקבע במסגרת תורת הבניית שיקול-הדעת השיפוטי, הוא עקרון ההלימה: משמע, שימור יחס הולם בין חומרת מעשה העבירה בנסיבותיו ומידת אשמו של הנאשם - ובין סוג העונש המוטל עליו ומידתו.",דיון והכרעה
69,ME-24-06-25922-915,"על מנת לשמר יחס זה, עובר לקביעת העונש יש לשרטט מתחם עונש הולם, תוך התחשבות בערך החברתי שנפגע, במידת הפגיעה בו, במדיניות הענישה הנוהגת, ובנסיבות הקשורות בביצוע העבירות.",דיון והכרעה
70,ME-24-06-25922-915,"מכאן, לאחר קביעת המתחם, וככל שבית-המשפט לא מצא לנכון לסטות הימנו מטעמים של שיקולי שיקום או מטעמים של הגנה על הציבור, ייקבע העונש המתאים לנאשם, בשים לב לנסיבותיו האישיות ולנתונים נוספים, הללו שאינם קשורים בביצוע העבירות.",דיון והכרעה
71,ME-24-06-25922-915,"בכל הנוגע לערכים החברתיים המוגנים שנפגעו כפועל יוצא ממעשיו של נאשם זה, הרי שהדברים מובנים מאליהם: המוביל נשק בלא-רשות על-פי דין, והעושה בו שימוש - פוגע בראש ובראשונה בביטחון המדינה, במנגנוני שלטונה ובביטחון הציבור, הנחשף לסכנה ממשית לשלמות גופו ונפשו, וכן נחשף גם לסכנה לשלמות רכושו, זאת כפי שראינו במקרה דכאן.",דיון והכרעה
72,ME-24-06-25922-915,"בבחינת מעשי הנאשם, סבור אני כי הפגיעה בערכים אלו היא גבוהה.",דיון והכרעה
73,ME-24-06-25922-915,"בהקשרן של עבירות הנשק המיוחסות לנאשם, אזכיר, כי במסגרתו של תיקון מס' 140 לחוק העונשין [(תיקון מס' 140 - הוראת שעה), התשפ""ב-2021, ס""ח 2938] הבא לידי ביטוי בסעיף 144(ז) לחוק, עוגנו עונשים מזעריים בכל הנוגע לעבירות שעניינן החזקה, הובלה או סחר בנשק שלא כדין.",דיון והכרעה
74,ME-24-06-25922-915,"התיקון הנ""ל מבקש לשקף את החומרה אותה יש לייחס לתופעה בה עסקינן, ואת הצורך המובהק להילחם בה מלחמת חורמה בלתי מתפשרת.",דיון והכרעה
75,ME-24-06-25922-915,"הוראה זו נכנסה לתוקפה ביום 8.12.21, ותחולתה עוגנה בחוק למשך שלוש שנים, קרי הוראה זו נכנסה לתוקפה טרם ביצוען של העבירות מושא כתב-האישום דכאן, וביצוען של העבירות על-ידי הנאשם נעשה בתקופה בה הוראה זו חלה.",דיון והכרעה
76,ME-24-06-25922-915,"עוד יצוין, כי ביום 9.1.25 הוארך תוקפה של הוראה זו עד ליום 31.12.26, ולפיכך - הוראה זו חלה על עניינו של הנאשם דכאן.",דיון והכרעה
77,ME-24-06-25922-915,"אשר על כן, עלינו להתחשב גם ברוח המחוקק ובתכלית חקיקתו, שכן מדובר בנדבך נוסף ומשמעותי במערכה למיגור תופעת ההחזקה של נשק בלתי-חוקי והשימוש בו.",דיון והכרעה
78,ME-24-06-25922-915,"על מנת לשרטט כדבעי את מתחם העונש ההולם לאירוע זה, עיינתי בפסיקה רחבה העוסקת בעבירת החזקת נשק וירי מנשק חם.",דיון והכרעה
79,ME-24-06-25922-915,"נמצאתי למד, כי בשנים האחרונות חלה אט-אט מגמת החמרה בענישה, הבאה לידי ביטוי בפסיקת הערכאות השונות הנוגעת לעבירות אלו.",דיון והכרעה
80,ME-24-06-25922-915,"בנוסף, יודגש כי במקרה שלפניי, נגרם נזק במזיד לרכבה של המתלוננת, קרי המדובר בעבירה נוספת אשר יש לתת את הדעת עליה, בייחוד לאור העובדה כי נגרם בגינה נזק ממשי למתלוננת.",דיון והכרעה
81,ME-24-06-25922-915,"בבואי לגבש את מתחם העונש ההולם, אתן את הדעת לנסיבות הקשורות בביצוע העבירה, מאלו המנויות בסעיף 40ט(א) לחוק העונשין.",דיון והכרעה
82,ME-24-06-25922-915,"משכך, אפרט את אותן הנסיבות אשר יש להתחשב בקיומן:",דיון והכרעה
83,ME-24-06-25922-915,"עסקינן בנשיאת אקדח שבתוכו מחסנית טעונה בקליעים [הכמות לא פורטה במסגרת כתב-האישום המתוקן], ובירי בנשק חם לעבר רכב פרטי, אשר חנה בסמוך לחצר בית מגורים בכפר.",דיון והכרעה
84,ME-24-06-25922-915,"חלקו של הנאשם בביצועם של מעשים אלו הוא בלעדי; הנאשם יכול והיה צריך לשלוט על מעשיו ולהימנע מביצועם; אין בנמצא כל סייג לאחריות פלילית בהקשר זה הנזקף להגנתו; למעשים אלו קדם תכנון מקדים, שכן הנאשם הגיע באמצעות קטנוע, באישון ליל, אל עבר בית המתלוננת אותה הכיר כמי שאומצה בקרב בני משפחתו.",דיון והכרעה
85,ME-24-06-25922-915,"הנאשם התקרב לחצר הבית כשהוא מצויד באקדח ובמחסנית שהכילה כדורים, וירה לעבר רכבה של המתלוננת מספר יריות; לרכבה של המתלוננת נגרם נזק בפועל, נזק כלכלי בסך של אלפי שקלים, כאשר סנגורו של הנאשם העריך אותו בסך של כ-5,000 ₪.",דיון והכרעה
86,ME-24-06-25922-915,"כמו כן, אין חולק כי נגרמה למתלוננת עוגמת נפש ;כאמור, הנאשם ירה באזור מגורים ובכך למעשה גם סיכן חיי אדם.",דיון והכרעה
87,ME-24-06-25922-915,"ברי, כי עלולה הייתה להיגרם פגיעה בגופו של אחר, כפועל יוצא מהשימוש בנשק.",דיון והכרעה
88,ME-24-06-25922-915,"למרבה המזל, זו נמנעה.",דיון והכרעה
89,ME-24-06-25922-915,"לאור המקובץ, סבור אני כי יש לקבוע מתחם עונש הולם הנע בין 30 – 48 חודשי מאסר בפועל, זאת לצד עונשים נלווים.",דיון והכרעה
90,ME-24-06-25922-915,"משנקבע מתחם הענישה, בשלה השעה להגדיר את העונש המדויק שיוצב בתוככי מתחם הענישה, תוך התחשבות באותן נסיבות שאינן קשורות בביצוע העבירה, מהמנויות בסעיף 40 יא לחוק העונשין:",דיון והכרעה
91,ME-24-06-25922-915,"לזכותו של הנאשם ייאמר כי הוא נטל אחריות על מעשיו, והתנצל עליהם; יש לזקוף לזכותו את החיסכון בזמן השיפוטי היקר, הנגזר מהודאתו ומההגעה להסדר הטיעון ; לנאשם עבר פלילי שאינו מכביד; יצוין כי הסכם ""הסולחה"" שנחתם בין הצדדים, במסגרתו פיצה הנאשם את המתלוננת בסכום לא מבוטל של 30,000 ₪ – מצדיק התחשבות בנאשם בבחינת רכיב הפיצויים.",דיון והכרעה
92,ME-24-06-25922-915,"בנוסף לאמור לעיל, נוכח התנהגותו המסוכנת של הנאשם, סברתי כי בהחלט יש מקום להכליל בגדרי מתחמי הענישה את השיקול שעניינו בהרתעת הרבים (בהתאם לסעיף 40ז לחוק); תוך העברת מסר לציבור הרחב שהתנהגות דומה שכזו אינה מקובלת במחוזותינו.",דיון והכרעה
93,ME-24-06-25922-915,"לאחר ששקלתי את כל השיקולים הרלוונטיים לכך, מצאתי להטיל על הנאשם עונשים כדלקמן:",סוף דבר
94,ME-24-06-25922-915,"32 חודשי מאסר לריצוי בפועל, מיום מעצרו.",סוף דבר
95,ME-24-06-25922-915,"12 חודשי מאסר על-תנאי, שלא יעבור במשך שלוש שנים, עבירת נשק מסוג פשע.",סוף דבר
96,ME-24-06-25922-915,"6 חודשי מאסר על-תנאי, שלא יעבור במשך שלוש שנים, עבירת נשק מסוג עוון.",סוף דבר
97,ME-24-06-25922-915,"קנס בסך 2,000 ₪ או 10 ימי מאסר תמורתו.",סוף דבר
98,ME-24-06-25922-915,הקנס ישולם עד יום 1.3.2025.,סוף דבר
99,ME-24-06-25922-915,"תשומת לב הנאשם לכך שיש לשלם את הקנס לחשבון המרכז לגביית קנסות, אגרות והוצאות ברשות האכיפה והגבייה החל מחלוף 3 ימים מיום מתן גזר – הדין באחת הדרכים הבאות:",סוף דבר
100,ME-24-06-25922-915,בכרטיס אשראי – באתר המקוון של רשות האכיפה והגבייה WWW.ECA.GOV.IL;,סוף דבר
101,ME-24-06-25922-915,אמצעות מוקד שירות טלפוני בשירות עצמי (מרכז גבייה) במספר הטלפון +35592 או 073-2055000.,סוף דבר
102,ME-24-06-25922-915,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,סוף דבר
103,ME-24-06-25922-915,"54678313ניתן היום,  כ""ב טבת תשפ""ה, 22 ינואר 2025, במעמד הצדדים.",סוף דבר
