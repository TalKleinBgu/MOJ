,verdict,text,part
0,ME-16-01-53985-548,"חוק העונשין, תשל""ז-1977: סע'  144(א), 144(ב), 244, 287(א)., 441",נגד
1,ME-16-01-53985-548,הנאשמים הורשעו על פי הודאתם במסגרת הסדר טיעון בעבירות הבאות:,גזר דין
2,ME-16-01-53985-548,"הובלת נשק ותחמושת, עבירה לפי סעיף 144(ב) רישא + סיפא לחוק העונשין, תשל""ז – 1977 (להלן: ""החוק"");",גזר דין
3,ME-16-01-53985-548,"החזקת נשק ותחמושת, עבירות לפי סעיף 144(א) רישא + סיפא לחוק;",גזר דין
4,ME-16-01-53985-548,"בנוסף, נאשם 2 הורשע בשיבוש הליכי משפט, עבירה לפי סעיף 244 לחוק.",גזר דין
5,ME-16-01-53985-548,"בנוסף, נאשם 3 הורשע בהתחזות כאדם אחר, עבירה לפי סעיף 441 לחוק וכן בהפרת הוראה חוקית, עבירה לפי סעיף 287(א).",גזר דין
6,ME-16-01-53985-548,"על פי עובדות כתב האישום ביום 14.1.2016 בסמוך לשעה 20:00 נסעו הנאשמים מעכו להרצליה ברכבו של נאשם 1 מסוג ""סקודה"" במטרה פלילית שטיבה אינו ידוע למאשימה, כאשר הם מצוידים בשני כובעי גרב, כפפות ומברג.",כתב האישום:
7,ME-16-01-53985-548,"בשלב מסוים, הצטיידו הנאשמים והובילו עמם שלא כדין, אקדח חצי אוטומטי (""בול"") בקוטר 9 מ""מ ובתוכו מחסנית טעונה בעשרה כדורים בקוטר 9 מ""מ, אקדח חצי אוטומטי מסוג ""Beretta"" בקוטר 7.65 מ""מ ובתוכו מחסנית טעונה ב-8 כדורים בקוטר 7.65 מ""מ, מחסנית נוספת טעונה ב-8 כדורים בקוטר 7.65 מ""מ בתא המטען של הרכב, ועשרה קליעים בקוטר 9 מ""מ בשקית תא המטען (להלן כולם: ""הנשק והתחמושת"").",כתב האישום:
8,ME-16-01-53985-548,"משהבחין נאשם 2 בשוטר שניגש לכיוון הנאשמים, השליך את מפתחות הרכב לשיח סמוך וזאת בכדי למנוע או להכשיל הליך שיפוטי.",כתב האישום:
9,ME-16-01-53985-548,"לבקשת השוטר להזדהות על פי תעודת זהות, התייצג נאשם 3 כאחיו, אמיר טבראני, וזאת בכוונה להונות.",כתב האישום:
10,ME-16-01-53985-548,"כמו כן, במעשיו המתוארים לעיל הפר נאשם 3 תנאי מעצרו כפי שהורה עליהם בית המשפט ביום 11.11.2015, מ""ת 10701-11-15.",כתב האישום:
11,ME-16-01-53985-548,הצדדים עתרו בהסכמה להשית על הנאשמים את העונשים הבאים:,טענות הצדדים:
12,ME-16-01-53985-548,"נאשם 1 – 25 חודשי מאסר בפועל ושבועיים, החל מיום מעצרו.",טענות הצדדים:
13,ME-16-01-53985-548,"נאשם 2 – 30 חודשי מאסר בפועל ושבועיים, החל מיום מעצרו.",טענות הצדדים:
14,ME-16-01-53985-548,"נאשם 3 – 15 חודשי מאסר בפועל, החל מיום מעצרו.",טענות הצדדים:
15,ME-16-01-53985-548,"נאשם 4 – 9 חודשי מאסר בפועל, החל מיום מעצרו.",טענות הצדדים:
16,ME-16-01-53985-548,"כן התבקשתי על ידי הצדדים להורות על החזרת רכב מסוג סקודה, מס' 9604652, לנאשם 1, לאחר שיופקד סכום של 54,000 ₪ בקופת בית המשפט; ולהורות על העברת סכום של 49,500 ₪ לטובת קרן החילוט.",טענות הצדדים:
17,ME-16-01-53985-548,"הסנגורים הנכבדים הדגישו כי מדובר בהסדר סביר וראוי שאינו חורג ממתחמי הענישה שנקבעו לעבירות מסוג זה, וכי יש לכבדו נוכח קשיים ראייתיים משמעותיים שהוצגו בפני התביעה, הודיית הנאשמים מיד בפתח המשפט ולקיחת אחריות על מעשיהם.",טענות הצדדים:
18,ME-16-01-53985-548,"משמצא המחוקק לנכון להוסיף לספר החוקים את תיקון מס' 113 לחוק העונשין, מצווה בית המשפט לפעול בהתאם להוראותיו ולקבוע תחילה מהו מתחם העונש ההולם לעבירה בה הורשעה הנאשמת.",דיון והכרעה:
19,ME-16-01-53985-548,1.,דיון והכרעה:
20,ME-16-01-53985-548,הערך החברתי הנפגע ומידת הפגיעה בו:,דיון והכרעה:
21,ME-16-01-53985-548,הערך החברתי המוגן שנפגע כתוצאה מהחזקת נשק ותחמושת שלא כדין הוא שלום הציבור ובטחונו.,דיון והכרעה:
22,ME-16-01-53985-548,שימוש בנשק שלא כדין עלול להוביל לתוצאות הרות אסון עד כדי נטילת חיי אדם.,דיון והכרעה:
23,ME-16-01-53985-548,"בענייננו מדובר בעבירות של החזקת נשק ותחמושת לפי סעיף 144(א) רישא וסיפא – עבירות המצויות ברף התחתון במדרג החומרה היחסי שקבע המחוקק לעבירות נשק; וכן בעבירות של הובלת נשק ותחמושת לפי סעיף 144(ב) רישא וסיפא, המצויות במעמד ביניים מבחינת חומרתן היחסית, כאשר מעליהן ניצבת העבירה של ייצור, ייבוא או סחר בנשק.",דיון והכרעה:
24,ME-16-01-53985-548,"אף על פי שלנאשמים לא מיוחסות עבירות נשק ברמת החומרה הגבוהה ביותר מבחינת היקף הסיכון הטמון בהן ומידת האשם המוסרי שדבק בהן, עדיין מדובר בעבירות היוצרות סיכון לפגיעה בגוף או בנפש, כמפורט מעלה.",דיון והכרעה:
25,ME-16-01-53985-548,"בהתחשב בכמות הנשק והתחמושת שהוחזקה על ידי הנאשמים, ללא רשות על פי דין, ניתן לקבוע כי במעשים נפגעו הערכים המוגנים פגיעה קשה.",דיון והכרעה:
26,ME-16-01-53985-548,2.,דיון והכרעה:
27,ME-16-01-53985-548,מדיניות הענישה הנוהגת:,דיון והכרעה:
28,ME-16-01-53985-548,"עם זאת, קשת הענישה בעבירות נשק רחבה ותלויה בנסיבותיו ובמאפייניו הייחודיים של המקרה הקונקרטי.",דיון והכרעה:
29,ME-16-01-53985-548,3.,דיון והכרעה:
30,ME-16-01-53985-548,נסיבות הקשורות בביצוע העבירה:,דיון והכרעה:
31,ME-16-01-53985-548,"כתב האישום חסר פרטים אודות משך הזמן בו החזיקו הנאשמים בנשק ובתחמושת, כיצד הגיעו לידיהם ומהו המניע שעמד מאחורי מעשיהם.",דיון והכרעה:
32,ME-16-01-53985-548,"הנאשמים החזיקו בשני אקדחים מסוגים שונים, בתוכם מחסניות טעונות ב-8-10 כדורים, מחסנית נוספת טעונה ב-8 כדורים ובעשרה קליעים בקוטר של 9 מ""מ בשקית תא המטען.",דיון והכרעה:
33,ME-16-01-53985-548,"בנוסף, נאשם 2 ניסה לשבש הליכי משפט משהבחין בכוחות משטרה מתקרבים לעברם, ונאשם 3 התחזה לאדם אחר משהזדהה בפני השוטר על ידי מסירת מספר תעודת הזהות של אחיו.",דיון והכרעה:
34,ME-16-01-53985-548,4.,דיון והכרעה:
35,ME-16-01-53985-548,נסיבות שאינן קשורות בביצוע העבירה:,דיון והכרעה:
36,ME-16-01-53985-548,מדובר ב-4 נאשמים בעלי עבר פלילי נכבד.,דיון והכרעה:
37,ME-16-01-53985-548,"נאשם 1 הורשע בין השנים 2003 ל-2013 בעבירות מסוג איומים; תקיפה סתם; הפרעת שוטר במילוי תפקידו; החזקת אגרופן או סכין שלא למטרה כשרה; החזקה/שימוש בסמים לצריכה עצמית; יצוא, יבוא, מסחר הספקה סמים מסוכנים; והעלבת עובד ציבור – בגינן הוטל עליו מאסר בפועל של 12 חודשים ומאסרים על תנאי.",דיון והכרעה:
38,ME-16-01-53985-548,"סנגורו המלומד של נאשם 1, עו""ד אלעד רט, ביקש להדגיש בענייננו כי מדובר בבחור בן 31, רווק אשר מתגורר אצל הוריו בעכו.",דיון והכרעה:
39,ME-16-01-53985-548,"בצעירותו התדרדר לסמים, ולפני 8 שנים עבר הליך גמילה בקהילה הטיפולית מלכישוע, מאז הוא נקי מסמים.",דיון והכרעה:
40,ME-16-01-53985-548,"הוריו של נאשם 1 אינם עובדים ומתקיימים מקצבת נכות של האב, כאשר הסכום שהועבר לטובת קרן החילוט בתיק זה גויס לאחר מאמצים אדירים של הוריו.",דיון והכרעה:
41,ME-16-01-53985-548,"לדבריו של ב""כ נאשם 1, מאז שחרורו ממאסר, במהלך כל השנים האחרונות, הורשע הנאשם בתיקים פעוטים שאינם רלוונטיים לענייננו, ושהסתיימו כולם במאסר על תנאי.",דיון והכרעה:
42,ME-16-01-53985-548,"נאשם 2 הורשע בין השנים 2007 ל-2014 בשלל עבירות מסוג החזקה/שימוש בסמים לצריכה עצמית; החזק נכס חשוד כגנוב; תקיפה וחבלה ממשית על ידי שניים או יותר; תקיפה הגורמת חבלה ממש; תקיפת שוטר בעת מילוי תפקידו; העלבת עובד ציבור; נהיגת רכב מנועי ללא רשיון; הפרת הוראה חוקית; חבלה כשעבריין מזויין; חבלה חמורה; תקיפה סתם; יצוא, יבוא, מסחר, הספקה סמים מסוכנים; קשירת קשר לעשות פשע; נהיגה בזמן פסילה; שלב'ר ונטישה במקום אחר; איומים; קבלת נכסים שהושגו בעוון; ורכישה/החזקת נשק שלא כדין.",דיון והכרעה:
43,ME-16-01-53985-548,בגין עבירות אלו הוטלו על הנאשם 45 חודשי מאסר בפועל ומאסרים על תנאי.,דיון והכרעה:
44,ME-16-01-53985-548,נאשם 3 הורשע ביום 12.7.2016 בעבירות סיוע לגניבה מרכב; סיוע לחבלה במזיד ברכב; סיוע לפריצה לרכב בכוונה לגנוב; איומים; והפרעת שוטר במילוי תפקידו.,דיון והכרעה:
45,ME-16-01-53985-548,בגין עבירות אלה הושת על הנאשם מאסר בפועל לתקופה של 4 חודשים ומאסרים על תנאי.,דיון והכרעה:
46,ME-16-01-53985-548,"נאשם 4 הורשע בין השנים 2006 ל-2014 בעבירות מסוג החזקת אגרופן או סכין שלא למטרה כשרה; הפרת הוראה חוקית; החזקת מכשירי פריצה; פריצה לרכב במטרה לגנוב; היזק לרכוש במזיד; גניבה; התנהגות פרועה במקום ציבורי; החזקה/שימוש בסמים לצריכה עצמית; החזקת נשק חשוד כגנוב; תקיפה וחבלה על ידי שניים או יותר; יצוא, יבוא, מסחר, הספקה סמים מסוכנים; החזקה/שימוש בסמים שלא לצריכה עצמית.",דיון והכרעה:
47,ME-16-01-53985-548,בגין עבירות אלה הוטלו על הנאשם 21 חודשי מאסר בפועל ומאסרים על תנאי.,דיון והכרעה:
48,ME-16-01-53985-548,הנאשמים חטאו בביצוע עבירות חמורות.,סוף דבר: 
49,ME-16-01-53985-548,"הם החזיקו בנשק – כלי שמסוגל לירות ובכוחו להמית אדם, ובתחמושת – בלא רשות על פי דין להחזקתם.",סוף דבר: 
50,ME-16-01-53985-548,בית המשפט העליון חזר ושנה בפסיקתו כי:,סוף דבר: 
51,ME-16-01-53985-548,"אין לשער את מידת הנזק שעלול היה להיגרם כתוצאה מביצוע העבירה, אם הנאשמים היו עושים שימוש בנשק או שהיה מגיע לידי אחרים שהיו עושים בו שימוש, במכוון או בשגגה.",סוף דבר: 
52,ME-16-01-53985-548,"בנוסף, החזקת התחמושת מאדירה את הסיכון הכרוך בהחזקת הנשק ומסכנת סכנה של ממש את שלום הציבור ובטחונו.",סוף דבר: 
53,ME-16-01-53985-548,"יחד עם זאת, בפועל לא נעשה שימוש בנשק ולא נגרם כל נזק מוחשי.",סוף דבר: 
54,ME-16-01-53985-548,בבואי לבחון הסדר הטיעון המבוקש אני נותן דעתי בדבר עברם הפלילי הנכבד של הנאשמים ולמסוכנות הנשקפת מהם.,סוף דבר: 
55,ME-16-01-53985-548,"מנגד אני לוקח בחשבון כי המעשים בהם חטאו הנאשמים אינם נמנים על רף החומרה העליון וכן זוקף לזכותם את לקיחת האחריות והודאתם במיוחס להם מיד עם פתח המשפט, אשר חסכה זמן שיפוטי יקר.",סוף דבר: 
56,ME-16-01-53985-548,"לאחר ששמעתי את טיעוני הצדדים, ושקלתי את מכלול השיקולים הרלוונטיים, מצאתי כי הסדר הטיעון הינו סביר ומאוזן.",סוף דבר: 
57,ME-16-01-53985-548,"לפיכך הריני לאמץ את הסדר הטיעון ולגזור על הנאשמים, בגין כל העבירות בהן הורשעו, את העונשים הבאים:",סוף דבר: 
58,ME-16-01-53985-548,"40 חודשי מאסר, מתוכם 25 חודשים ושבועיים לריצוי בפועל החל מיום מעצרו, והיתרה על תנאי שלא יעבור במשך 3 שנים עבירות בנשק לפי סעיף 144(א)+144(ב) לחוק העונשין.",נאשם 1:
59,ME-16-01-53985-548,"45 חודשי מאסר, מתוכם 30 חודשים ושבועיים לריצוי בפועל החל מיום מעצרו, והיתרה על תנאי שלא יעבור במשך 3 שנים עבירות בנשק לפי סעיפים 144(א)+144(ב) לחוק העונשין, ועבירת שיבוש הליכי משפט לפי סעיף 244 לחוק.",נאשם 2:
60,ME-16-01-53985-548,"25 חודשי מאסר, מתוכם 15 חודשים לריצוי בפועל החל מיום מעצרו, והיתרה על תנאי שלא יעבור במשך 3 שנים עבירות בנשק לפי סעיפים 144(א)+144(ב) לחוק העונשין, עבירת התחזות לאדם אחר לפי סעיף 441 לחוק, ועבירת הפרת הוראה חוקית לפי סעיף 287(א) לחוק.",נאשם 3:
61,ME-16-01-53985-548,"19 חודשי מאסר, מתוכם 9 חודשים לריצוי בפועל החל מיום מעצרו, והיתרה על תנאי שלא יעבור במשך 3 שנים עבירות בנשק לפי סעיף 144(א)+144(ב) לחוק העונשין.",נאשם 4:
62,ME-16-01-53985-548,"רכב מסוג סקודה, מס' 9604652, יוחזר לנאשם 1 לאחר שתופקד בקופת בית המשפט יתרת הסכום שסוכם בין הצדדים, בסך של 4,500 ₪.",נאשם 4:
63,ME-16-01-53985-548,"סך של 49,500 ₪ שהופקד על ידי הנאשמים יועבר לקרן החילוט.",נאשם 4:
64,ME-16-01-53985-548,"5129371ניתן היום,  ד' אלול תשע""ו, 07 ספטמבר 2016, בהעדר הצדדים.",נאשם 4:
