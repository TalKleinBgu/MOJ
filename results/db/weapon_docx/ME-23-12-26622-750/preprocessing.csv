,verdict,text,part
0,ME-23-12-26622-750,יצחק אלחרר (עציר) – בעצמו,הנאשם
1,ME-23-12-26622-750,"חוק העונשין, תשל""ז-1977: סע'  144, 144(א), 144(ז)","ע""י ב""כ עוה""ד דימיטרי דוגמן"
2,ME-23-12-26622-750,פקודת התעבורה [נוסח חדש]: סע'  10(א),"ע""י ב""כ עוה""ד דימיטרי דוגמן"
3,ME-23-12-26622-750,"פקודת ביטוח רכב מנועי [נוסח חדש], תש""ל-1970: סע'  2(א)","ע""י ב""כ עוה""ד דימיטרי דוגמן"
4,ME-23-12-26622-750,"הנאשם הורשע, על פי הודאתו בכתב אישום מתוקן, בביצוע עבירות של החזקת נשק (עבירה לפי סעיף 144(א) רישא לחוק העונשין התשל""ז – 1977), נהיגה ללא רישיון נהיגה (עבירה לפי סעיף 10(א) לפקודת התעבורה [נוסח חדש] התשכ""א – 1961) ונהיגה ללא ביטוח (עבירה לפי סעיף 2(א) לפקודת ביטוח רכב מנועי [נוסח חדש] התשל""א – 1970).",גזר דין
5,ME-23-12-26622-750,"עניינן של העבירות בהן הורשע הנאשם בכך שכמפורט בכתב האישום המתוקן, החל ממועד שאינו ידוע ועד ליום 26.11.23, החזיק הנאשם באקדח תופי בקוטר 0.22 SHORT.",גזר דין
6,ME-23-12-26622-750,"בנוסף, במועד המפורט בכתב האישום המתוקן, הנאשם אשר לא היה מורשה בנהיגה נהג ללא רישיון נהיגה וללא ביטוח ברכב מסוג טיוטה באשקלון.",גזר דין
7,ME-23-12-26622-750,"ביום 21.5.24, הודיעו הצדדים כי הגיעו להסדר טיעון אשר כלל את תיקון כתב האישום והודאת הנאשם בכתב האישום המתוקן.",הסדר הטיעון
8,ME-23-12-26622-750,"הצדדים ציינו כי נכון לאותו מועד אין הסדר לעונש וכל צד יטען על פי מיטב הבנתו, אך הבהירו כי מתנהל ביניהם מו""מ ביחס לאפשרות שיוצגו הסכמות עונשיות, ועל כן הסכימו כי הטיעונים לעונש יידחו למועד מאוחר יותר.",הסדר הטיעון
9,ME-23-12-26622-750,"בפתח הדיון מיום 9.7.24, הודיעו הצדדים כי הגיעו להסכמות עונשיות חלקיות לפיהן הוגבלה עתירת המאשימה באופן בו המאשימה תעתור ל- 18 חודשי מאסר בפועל לצד עונשים נלווים על פי שיקול דעתה, ואילו ההגנה תטען באופן פתוח לעונש על פי שיקול דעתה.",הסדר הטיעון
10,ME-23-12-26622-750,מטעם ההגנה העידו לעונש שני עדים:,טענות הצדדים והראיות לעונש
11,ME-23-12-26622-750,ה.,טענות הצדדים והראיות לעונש
12,ME-23-12-26622-750,"1, הרב יורם זגורי - העיד כי  משך כ- 30 שנים הוא נוהג ללמד אסירים ועצורים בבתי סוהר וכי במסגרת זו, לפני כ- 6 שנים הכיר את הנאשם בבית מעצר בו שהה אותה עת הנאשם.",טענות הצדדים והראיות לעונש
13,ME-23-12-26622-750,"מאז שחרורו ממאסרו האחרון, לפני כ- 6 שנים שמר הנאשם על קשר עם העד ועד למעצרו בתיק דנן, המשיך להגיע אליו לשיעורים בישיבה בקרית ארבע.",טענות הצדדים והראיות לעונש
14,ME-23-12-26622-750,"העד העיד כי מלבד השיעורים גם נהג לשוחח עם הנאשם ולכוונו והעיד על ניסיונו של הנאשם לשקם את חייו, לנטוש את דרך הפשע ולהשתלב בעבודה.",טענות הצדדים והראיות לעונש
15,ME-23-12-26622-750,העד ציין כי הנאשם התרחק מחברה עמה התרועע בעבר וסיפר כי הוא מכיר את רעייתו של הנאשם וילדיו.,טענות הצדדים והראיות לעונש
16,ME-23-12-26622-750,העד ציין כי לנאשם ילדים בעלי מוגבלויות וציין כי לאור פרק הזמן שהנאשם ניהל אורח חיים נורמטיבי יש לראותו כמי שהפגין רצינות בכל הקשור לרצונו להשתקם ולמאמציו בעניין זה.,טענות הצדדים והראיות לעונש
17,ME-23-12-26622-750,"ה. 2, גב' אודליה אלחרר – אחותו של הנאשם.",טענות הצדדים והראיות לעונש
18,ME-23-12-26622-750,העדה העידה כי נבצר מרעייתו של הנאשם להגיע להעיד בשל העדר מסגרות לילדים בעלי הצרכים המיוחדים.,טענות הצדדים והראיות לעונש
19,ME-23-12-26622-750,"מדברי העדה עולה כי הנאשם אב ל- 3 ילדים קטנים, הקטן שבהם בן 3 והגדולה בת 7.",טענות הצדדים והראיות לעונש
20,ME-23-12-26622-750,"שני הילדים הקטנים אובחנו על הרצף האוטיסטי והינם בעלי צרכים מיוחדים, ואילו הבת הגדולה סובלת מבעיות קשב וריכוז משמעותיות.",טענות הצדדים והראיות לעונש
21,ME-23-12-26622-750,העדה העידה על מקומו המרכזי של הנאשם בבית ובטיפול בילדים וציינה כי רעייתו של הנאשם מתקשה כיום להתמודד לבדה עם הטיפול בילדים.,טענות הצדדים והראיות לעונש
22,ME-23-12-26622-750,עוד העידה כי רעייתו בעצמה אובחנה כסובלת מפוסט טראומה.,טענות הצדדים והראיות לעונש
23,ME-23-12-26622-750,"העדה העידה על כברת הדרך שעבר הנאשם, אשר בעבר ניהל אורח חיים עברייני, ובשל כך ניתקה עמו את הקשר לתקופה בת כ- 20 שנה והעידה על השיקום שעבר הנאשם, על כך שב- 6 השנים האחרונות שינה לחלוטין אורחותיו וכי כפועל יוצא מכך חידשה עמו את הקשר.",טענות הצדדים והראיות לעונש
24,ME-23-12-26622-750,במסגרת הראיות לעונש גם הגישה ההגנה תמונות של הנשק שנתפס וטענה כי מדובר באקדח ישן ביותר בן מעל 100 שנים.,טענות הצדדים והראיות לעונש
25,ME-23-12-26622-750,"עוד הגישה ההגנה אסופות מסמכים המלמדים כי הנאשם מקבל קצבת נכות ומוכר על ידי המל""ל כנכה.",טענות הצדדים והראיות לעונש
26,ME-23-12-26622-750,ההגנה אף הגישה תיעוד רפואי וצילומי מסך בנוגע למצבו הרפואי של הנאשם וכן אסופות מסמכים רפואיים ביחס לילדיו של הנאשם ולמצבם ובאשר למצבה הפוסט-טראומתי של רעייתו של הנאשם.,טענות הצדדים והראיות לעונש
27,ME-23-12-26622-750,"ההגנה אף הגישה מסמכים המלמדים על המאמצים שעשה הנאשם עובר למעצרו, לקבל מחדש את רישיון הנהיגה שפקע בשנת 2016, תוך שאף השתתף בקורס נהיגה מונעת עובר למעצרו ועבר אותו בהצלחה.",טענות הצדדים והראיות לעונש
28,ME-23-12-26622-750,"המאשימה בטיעוניה לעונש, עמדה על הערכים המוגנים שנפגעו ועל מידת הפגיעה בהם.",טענות הצדדים והראיות לעונש
29,ME-23-12-26622-750,המאשימה הדגישה כי הסכימה להסדר טיעון במסגרתו הוגבלה לעתירה ל-18 חודשי מאסר בפועל בשל קשיים ראייתיים בהם נתקלה ולאחר שניתן משקל לעובדה שמדובר באקדח ישן.,טענות הצדדים והראיות לעונש
30,ME-23-12-26622-750,"בסופו של יום, עתרה המאשימה להשתת 18 חודשי מאסר בפועל, מאסר על תנאי, קנס ופסילה בפועל ועל תנאי של רישיון הנהיגה.",טענות הצדדים והראיות לעונש
31,ME-23-12-26622-750,"באשר לפסילה בפועל, עתרה המאשימה לקביעת מתחם הנע בין שנה לשנתיים ועתרה לפסילה בפועל ברף התחתון של המתחם.",טענות הצדדים והראיות לעונש
32,ME-23-12-26622-750,"ב""כ הנאשם עמד בהרחבה, בטיעוניו לעונש, על כך שהאקדח שנתפס הינו ישן מאוד, אשר למעשה מבוקש על ידי אספנים.",טענות הצדדים והראיות לעונש
33,ME-23-12-26622-750,"עוד טען ב""כ הנאשם כי הקוטר של האקדח והתחמושת התואמת את האקדח הינם כאלו אשר גם אם מסוגלים להמית כהגדרה בחוק, ככלל, עוצמתם פחותה במידה ניכרת מהתחמושת ה""סטנדרטית"" שבתי המשפט נתקלים כדבר של יום ביומו.",טענות הצדדים והראיות לעונש
34,ME-23-12-26622-750,"ב""כ הנאשם הפנה לפסיקה שנגעה לענישה שהושתה במקרים בהם דובר היה בכלי נשק ישנים.",טענות הצדדים והראיות לעונש
35,ME-23-12-26622-750,"ב""כ הנאשם הדגיש כי לא עולה מכתב האישום המתוקן כי הנשק נועד לשימוש קונקרטי כזה או אחר או כי הנאשם היה מעורב בסכסוך כזה או אחר, הדגיש כי הנשק לא היה טעון ונתפס ללא תחמושת וטען כי על מתחם העונש ההולם לנוע בין מספר קצר של חודשי מאסר לבין 8 חודשי מאסר בפועל.",טענות הצדדים והראיות לעונש
36,ME-23-12-26622-750,"עוד הפנה ב""כ הנאשם לפסיקה רבה התומכת בטיעוניו.",טענות הצדדים והראיות לעונש
37,ME-23-12-26622-750,"באשר לנסיבות שאינן קשורות בביצוע העבירות, עמד ב""כ הנאשם בהרחבה על מצבם של ילדיו ורעייתו של הנאשם, על מצבו של הנאשם עצמו, על הקשיים שחווה רעייתו של הנאשם בטיפול בילדים מאז מעצרו בשל השילוב של מאפייניה עם הצרכים המיוחדים להם נזקקים הילדים.",טענות הצדדים והראיות לעונש
38,ME-23-12-26622-750,"ב""כ הנאשם הדגיש את הפגיעה הקשה במשפחתו של הנאשם כפועל יוצא ממעצרו.",טענות הצדדים והראיות לעונש
39,ME-23-12-26622-750,"עוד טען ב""כ הנאשם ביחס לנסיבותיו האישיות של הנאשם עצמו לרקע ממנו הגיע ולכברת הדרך הארוכה שעבר במסגרת מאמציו להשתקם.",טענות הצדדים והראיות לעונש
40,ME-23-12-26622-750,"ב""כ הנאשם עמד על תנאי מעצרו הקשים של הנאשם בשל העובדה שהוא שוהה בהפרדה, הדגיש את המאמצים שעשה הנאשם, עובר למעצרו, לאחוז מחדש ברישיון נהיגה תקף, טען כי על מתחם העונש ביחס לפסילה לנוע בין פסילה על תנאי לבין מספר חודשי פסילה בפועל והדגיש כי אין פסילת חובה בחוק ועמד על נחיצות רישיון הנהיגה לנאשם בעקבות הצרכים המיוחדים של ילדיו.",טענות הצדדים והראיות לעונש
41,ME-23-12-26622-750,"הנאשם בדברו לעונש, סיפר בהרחבה על המשפחה שהקים ועל הצרכים המיוחדים של שניים מילדיו.",טענות הצדדים והראיות לעונש
42,ME-23-12-26622-750,"הנאשם הדגיש כי מאז מעצרו לא ראה את ילדיו שכן בעקבות הדברים שחווה בילדותו, לא רצה לחשוף את ילדיו לחוויות ולמראות הכרוכים בביקור בבית הסוהר.",טענות הצדדים והראיות לעונש
43,ME-23-12-26622-750,הנאשם ציין כי בשל כך אף נבצר ממנו לחגוג עם בנו את יום הולדתו.,טענות הצדדים והראיות לעונש
44,ME-23-12-26622-750,"הנאשם סיפר על מצבו הרפואי ועל כך שעובר למעצרו טופל בשיחות עם פסיכולוג ועו""ס וכי מעצרו קטע טיפול זה.",טענות הצדדים והראיות לעונש
45,ME-23-12-26622-750,"הנאשם הדגיש את כברת הדרך הארוכה שעבר עת בגיל צעיר נכנס לעולם הפשע וחי באותו עולם עד לשחרורו ממאסרו האחרון וכי בשש השנים האחרונות הקפיד לנתק עצמו מעולם זה ופעל לשקם את חייו, תוך שציין כי בעיקר דחף עצמו לכיוון זה לאחר שנולדו ילדיו.",טענות הצדדים והראיות לעונש
46,ME-23-12-26622-750,"הנאשם סיפר על הקשיים שחווה במהלך מעצרו בשל העובדה שהוא מצוי בהפרדה, בשל נסיבות הנוגעות לאחיו.",טענות הצדדים והראיות לעונש
47,ME-23-12-26622-750,"המחוקק אף הוא נתן לאחרונה דעתו לעליה הנרחבת בשימוש בכלי נשק המוחזקים שלא כחוק ולפגיעה הקשה בביטחון הציבור כפועל יוצא מכך, ובתיקון 140 לחוק העונשין, במסגרת הוראת שעה משנת 2021, קבע בסעיף 144(ז) עונשי מינימום ודומה כי יש לקחת בחשבון גם את השיקולים שעמדו בפני המחוקק כמו גם העמדה שהביע.",דיון והכרעה
48,ME-23-12-26622-750,"כאמור, בתי המשפט, בפסיקה העדכנית שהובאה לעיל, עמדו על כך שכיום נדרשת החמרה  ברמת הענישה  בעבירות אלו, ביחס לרמת הענישה שהייתה נוהגת עד לפני מספר שנים, וזאת נוכח ההתפתחויות עליהן עמדו כמפורט לעיל, ועמדו על כך שגם בעניינם של נאשמים נעדרי עבר פלילי,  חומרת העבירה מצדיקה הטלת מאסרים מאחורי סורג ובריח, תוך שינוי מהותי מרמת הענישה שהייתה נוהגת בעבר בעבירות אלו.",דיון והכרעה
49,ME-23-12-26622-750,"לעניין זה ראוי לציין כי בית המשפט יושב בתוך עמו, וקשוב לנאקתם של ציבורים שלמים ביחס לריבוי הנשק הבלתי חוקי המוחזק בקרבם, והשימושים שנעשים באותו נשק בלתי חוקי לעיתים תוך פגיעה או סיכון חפים מפשע.",דיון והכרעה
50,ME-23-12-26622-750,"באשר לנסיבות הקשורות בהחזקת הנשק, שיקול של ממש לקולא נעוץ בעובדה שמכתב האישום המתוקן ניתן ללמוד כי האקדח נתפס ללא תחמושת, ומשכך לא היה זמין לשימוש מידי.",דיון והכרעה
51,ME-23-12-26622-750,"עוד ולקולא בעניין זה, מצאתי לתת משקל מסוים לכך שהגם שאין מחלוקת כי מדובר באקדח המסוגל להמית, התחמושת התואמת את האקדח הינה בקוטר 0.22 SHORT.",דיון והכרעה
52,ME-23-12-26622-750,עוד ולקולא נתתי משקל לכך שמכתב האישום המתוקן לא עולה כי האקדח היה מיועד לשימוש קונקרטי כזה או אחר.,דיון והכרעה
53,ME-23-12-26622-750,"ביחס לנהיגה ללא רישיון נהיגה בעפ""ת 18158-03-13 חן נ' מדינת ישראל (16.6.13), ציין בית המשפט המחוזי מרכז – לוד, כי: ""...ואני סבורה כי הגיעה העת להעלות רף הענישה ובין היתר לקבוע כי הענישה ההולמת לנוהג בהיותו בלתי מורשה היא מאסר בפועל מהעבירה הראשונה כעונש חובה.",דיון והכרעה
54,ME-23-12-26622-750,"יחס לנהיגה ללא רשיון נהיגה ציין ביהמ""ש המחוזי מרכז – לוד בעפ""ת  25225-03-13 יבין גינס נ' מדינת ישראל (16.6.13), כי: ""נהיגת בלתי מורשה מחייבת ענישה הולמת ומתחם הענישה יביא לידי ביטוי האינטרס החברתי שנפגע, הסכנה הטמונה לבטחונו של כל אחד מהמשתמשים בדרך מפני נהגים של בלתי מורשים [...] אמרתי כבר כנהיגה כבלתי מורשה כמוה כפצצה מתקתקת [...] אין מקום לסליחה ואין מקום לרחמים למי שמבצע עבירה זו לראשונה בחייו.",דיון והכרעה
55,ME-23-12-26622-750,"דווקא הגישה הסלחנית שהיתה עד כה למבצעי העבירה של נהיגה ללא רישיון נהיגה על ידי בלתי מורשים הביאה לתופעה הרווחת של נהיגה בידי בלתי מורשה פעם אחר פעם אחר פעם [...] לפיכך העונש ההולם לעבירת נהיגה על ידי בלתי מורשה, כבר בפעם הראשונה, הוא מאסר בפועל, לא בעבודות שירות, אלא בפועל ממש.",דיון והכרעה
56,ME-23-12-26622-750,"בבחינת הנסיבות הקשורות בביצוע העבירות של הנהיגה ברכב ללא רישיון נהיגה, לחומרא נתתי משקל לכך שמאז שנת 2016 לא אחז הנאשם ברישיון נהיגה כדין, ומשכך, אין המדובר במי שביצע את העבירה בנסיבות בעלות אופי ""טכני"" של נהיגה ללא רישיון נהיגה זמן קצר לאחר פקיעתו ובשל אי חידושו, אלא במי שמשך שנים רבות לא היה רשאי לנהוג.",דיון והכרעה
57,ME-23-12-26622-750,"מנגד, ולקולא, נתתי משקל לכך שאין המדובר במי שמעולם לא הוסמך כדין לנהוג ומשכך מסכן באופן רב יותר את המשתמשים בדרך, בעצם נהיגתו, אלא במי שבעבר הוסמך לנהוג ואחז ברישיון נהיגה כדין.",דיון והכרעה
58,ME-23-12-26622-750,"עוד ולקולא, נתתי משקל לכך שבעניינו של הנאשם, העבירות בוצעו בשעה שהנאשם כבר החל במאמצים להסדיר מחדש את רישיון הנהיגה ומקום בו זמן קצר עובר לביצוע העבירות סיים בהצלחה קורס נהיגה מונעת, עובדה המשליכה על מזעור הסיכון שנבע מנהיגתו, למשתמשים בכביש.",דיון והכרעה
59,ME-23-12-26622-750,לחומרא נתתי משקל לשילוב שבין העבירות.,דיון והכרעה
60,ME-23-12-26622-750,"אמנם המדובר בעבירות שונות באופיין, אך בהינתן הנסיבות הנלמדות מכתב האישום המתוקן, דומה כי ראוי להחיל בעניינו של הנאשם את ""מבחן הקשר ההדוק"" ולקבוע מתחם עונש אחד כולל ביחס למכלול העבירות והמעשים המפורטים בכתב האישום המתוקן.",דיון והכרעה
61,ME-23-12-26622-750,"לאור כל האמור לעיל, סבורני כי על מתחם העונש ההולם לנוע בין 12 חודשי מאסר בפועל לבין 30 חודשי מאסר בפועל.",דיון והכרעה
62,ME-23-12-26622-750,"וביחס למתחם הנוגע לפסילה, לנוע בין פסילה קצרה בפועל לבין 24 חודשי פסילה בפועל.",דיון והכרעה
63,ME-23-12-26622-750,לנאשם עבר פלילי הכולל תשע הרשעות קודמות בגין שורה ארוכה מאוד של עבירות.,הענישה בתוך גדרי המתחם:
64,ME-23-12-26622-750,"לראשונה, נדון הנאשם בבית משפט לנוער בעבירות של התפרצות, אלימות ושבל""ר.",הענישה בתוך גדרי המתחם:
65,ME-23-12-26622-750,"בהמשך, נדון הנאשם בבית המשפט לנוער למעון נעול לתקופה בת 18 חודשים לאחר שהורשע בצירוף של 12 אירועים שונים ונפרדים של עבירות רכוש, שבל""ר, הצתת רכב מנועי ועוד.",הענישה בתוך גדרי המתחם:
66,ME-23-12-26622-750,"בשנת 2002 נדון הנאשם ל-14 שנות מאסר בפועל לאחר שהורשע בהריגה, החזקת נשק שלא כדין, התפרצות לבית מגורים, שיבוש מהלכי משפט והדחה בחקירה.",הענישה בתוך גדרי המתחם:
67,ME-23-12-26622-750,"לאחר האמור, נדון הנאשם ל-7 חודשי מאסר בפועל לאחר שהורשע בשוד בנסיבות מחמירות ובשורת עבירות נוספות.",הענישה בתוך גדרי המתחם:
68,ME-23-12-26622-750,"בהמשך, נדון הנאשם ל-8 חודשי מאסר בפועל לאחר שהורשע בעבירות סמים ואיומים.",הענישה בתוך גדרי המתחם:
69,ME-23-12-26622-750,"לאחר שחרורו מהמאסר הממושך הנ""ל, נדון הנאשם למאסר בדרך של עבודות שירות בשנת 2016 לאחר שהורשע בעבירות רכוש ואיומים.",הענישה בתוך גדרי המתחם:
70,ME-23-12-26622-750,"בשנת 2018 נדון הנאשם ל-25 חודשי מאסר בפועל ועונשים נלווים לאחר שהורשע בעבירות של החזקת נשק שלא כדין, איומים ועבירות נוספות.",הענישה בתוך גדרי המתחם:
71,ME-23-12-26622-750,"לנאשם גם חמש הרשעות תעבורתיות קודמות ואולם, מרביתן בעבירות של ברירת קנס.",הענישה בתוך גדרי המתחם:
72,ME-23-12-26622-750,"אמנם, חלק מהרשעותיו של הנאשם ישנות מאוד, והרשעתו האחרונה הינה משנת 2018, ואולם, בעניין זה לא ניתן להתעלם מהעובדה שעניינה של אותה הרשעה בעבירה זהה של החזקת נשק שלא כדין בגינה נדון ל-25 חודשי מאסר בפועל, ולא ניתן להתעלם מכך שעבירה זו נעברה זמן לא רב לאחר ששוחרר ממאסר ממושך בן 14 שנים לו נדון לאחר שהורשע בהריגה ביחד עם עבירות נוספות ובהן החזקת נשק שלא כדין.",הענישה בתוך גדרי המתחם:
73,ME-23-12-26622-750,"מקום בו לנאשם הרשעות קודמות בעבירות נשק, בגינן ריצה מאסרים ממושכים בפועל, ומקום בו הנאשם עתה הורשע בהחזקת נשק לאחר שבעבר כבר קיפד חיי אדם ונדון למאסר ממושך בשל כך, הרי שגם אם מאז שחרורו ממאסרו שינה אורחותיו ופעל לשיקומו, עדיין יש לתת משקל מסוים לשיקולי הרתעת היחיד.",הענישה בתוך גדרי המתחם:
74,ME-23-12-26622-750,"לקולת הנאשם, נתתי משקל להודאתו המגלמת נטילת אחריות לצד חיסכון בזמן שיפוטי.",הענישה בתוך גדרי המתחם:
75,ME-23-12-26622-750,"שיקול מרכזי לקולא נעוץ בנלמד מהראיות לעונש ומדברי הנאשם עצמו בדבר השינוי שעשה הנאשם בחייו בשנים שחלפו מאז מאסרו האחרון והמאמץ הניכר שעשה להשתקם, להתנתק מעולם הפשע אליו השתייך ולנהל אורח חיים נורמטיבי, לצד הטיפול במשפחתו.",הענישה בתוך גדרי המתחם:
76,ME-23-12-26622-750,"לקולת הנאשם, נתתי משקל של ממש לפגיעה במשפחתו כפועל יוצא ממאסרו בהינתן העובדות שנלמדו מהראיות לעונש לפיהן הנאשם אב לשלושה ילדים קטנים, מתוכם שניים בעלי צרכים מיוחדים, וגם בתו הגדולה נזקקת לסיוע, לאור מצבה של רעייתו ולאור החלק המרכזי והמהותי של הנאשם בטיפול בילדיו הקטנים ומשמעות העדרו מהבית עליהם.",הענישה בתוך גדרי המתחם:
77,ME-23-12-26622-750,לקולת הנאשם נתתי משקל של ממש למצבו הרפואי של הנאשם עצמו כנלמד מהתיעוד שהוגש ולקשיים הנטענים במעצר משנטען כי הנאשם מוחזק בהפרדה.,הענישה בתוך גדרי המתחם:
78,ME-23-12-26622-750,לקולת הנאשם נתתי משקל לדברים הנוגעים ללב שאמר הנאשם במסגרת דברו לעונש.,הענישה בתוך גדרי המתחם:
79,ME-23-12-26622-750,"לכאורה, לאור עברו הפלילי וחשיבות שיקולי ההרתעה, היה מקום לגזור את דינו של הנאשם ברף גבוה יותר בתוך המתחם, ולכאורה, הסדר הטיעון במסגרתו הוגבלה עתירת המאשימה ל – 18 חודשי מאסר בפועל בלבד, מגלם ממילא את מכלול שיקולי הקולא בעניינו של הנאשם, ואולם, לא בלי היסוס, מצאתי לתת משקל רב יותר לשיקולי הקולא שפורטו לעיל ולגזור את דינו של הנאשם ברף נמוך יותר בתוך המתחם.",הענישה בתוך גדרי המתחם:
80,ME-23-12-26622-750,"ביחס לפסילה, נתתי משקל למאמץ שעשה הנאשם עובר למעצרו לקבל מחדש רישיון נהיגה, תוך שהשלים בהצלחה קורס לנהיגה מונעת.",הענישה בתוך גדרי המתחם:
81,ME-23-12-26622-750,"באשר לעתירת המאשימה להשתת קנס, לכאורה, בהינתן מדיניות הענישה הנוהגת, זו בדין יסודה ואולם, לא בלי היסוס, לאור מכלול נסיבותיו האישיות של הנאשם כמפורט לעיל, מצבה של משפחתו ותקופת המאסר שהנאשם עתיד לרצות במאסר מאחורי סורג ובריח, מצאתי להימנע מהשתת קנס על הנאשם.",הענישה בתוך גדרי המתחם:
82,ME-23-12-26622-750,לאור האמור לעיל אני דן את הנאשם לעונשים הבאים:,הענישה בתוך גדרי המתחם:
83,ME-23-12-26622-750,"16 חודשי מאסר בפועל בניכוי ימי מעצרו בגין התיק שבכותרת, בלבד, בהתאם לרישומי שב""ס.",הענישה בתוך גדרי המתחם:
84,ME-23-12-26622-750,"מובהר כי ימי מעצר החופפים פקודות מאסר/מעצר אחרות, לא ינוכו.",הענישה בתוך גדרי המתחם:
85,ME-23-12-26622-750,"9 חודשי מאסר וזאת על תנאי שלא יעבור משך שלוש שנים מיום שחרורו ממאסרו כל עבירה לפי סעיף 144 לחוק העונשין, התשל""ז 1977.",הענישה בתוך גדרי המתחם:
86,ME-23-12-26622-750,3 חודשי מאסר וזאת על תנאי שלא יעבור משך 3 שנים מיום שחרורו ממאסרו כל עבירה של נהיגה ללא רישיון נהיגה ו/או נהיגה בזמן פסילה.,הענישה בתוך גדרי המתחם:
87,ME-23-12-26622-750,5 חודשי פסילה בפועל מקבל או מהחזיק ברישיון נהיגה.,הענישה בתוך גדרי המתחם:
88,ME-23-12-26622-750,"משהנאשם אינו אוחז ברישיון נהיגה תקף, בטל הצורך בהפקדת הרישיון והפסילה תמנה מיום שחרורו ממאסרו.",הענישה בתוך גדרי המתחם:
89,ME-23-12-26622-750,6 חודשי פסילה מקבל או מהחזיק ברישיון נהיגה וזאת על תנאי שלא יעבור משך 3 שנים מיום שחרורו ממאסרו כל עבירה של נהיגה ללא רישיון נהיגה.,הענישה בתוך גדרי המתחם:
90,ME-23-12-26622-750,זכות ערעור תוך 45 ימים לבית המשפט העליון.,הענישה בתוך גדרי המתחם:
91,ME-23-12-26622-750,"ניתן היום,  י""ב תמוז תשפ""ד, 18 יולי 2024, במעמד הצדדים.",הענישה בתוך גדרי המתחם:
92,ME-23-12-26622-750,"הערת בית המשפט- לאחר מתן גזה""ד פרץ הנאשם בצעקות לעבר בא כוחו ובית המשפט תוך שהוא עומד על רגליו וצועק ללא הפסקה.","יואב עטר, שופט"
