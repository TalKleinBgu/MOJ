,verdict,text,part
0,ME-13-02-13481-395,באמצעות פרקליטות מחוז ירושלים,המאשימה
1,ME-13-02-13481-395,מחמד אבו סנינה,הנאשמים
2,ME-13-02-13481-395,"ע""י ב""כ עו""ד נאיל זחאלקה",הנאשמים
3,ME-13-02-13481-395,עמאד נאצר אלדין – משפטו הופרד והסתיים,הנאשמים
4,ME-13-02-13481-395,"חוק העונשין, תשל""ז-1977: סע'  144(א), 144(ב)",הנאשמים
5,ME-13-02-13481-395,"נאשם 1 (להלן – גם הנאשם) הורשע, על-פי הודאתו, בעבירה של החזקת נשק – לפי סעיף 144(א) רישא וסעיף 144(א) סיפא לחוק העונשין, התשל""ז-1977 (להלן – החוק).",גזר-דין – בעניינו של נאשם 1
6,ME-13-02-13481-395,"הודאתו של הנאשם ניתנה בגדרו של הסדר טיעון, לפיו הוגש נגדו כתב-אישום מתוקן, ובו הומרו העבירות שיוחסו לו בכתב-האישום המקורי – של נשיאת והובלת נשק ותחמושת לפי סעיף 144(ב) רישא וסיפא לחוק, בעבירות של החזקת נשק ותחמושת, כאמור לעיל.",גזר-דין – בעניינו של נאשם 1
7,ME-13-02-13481-395,"במסגרת הסדר הטיעון הוסכם, כי בתיאור האירועים שבגינם הורשע הנאשם, לא יחרגו הצדדים מעובדות כתב-האישום המתוקן, לא יסתרו אותן ולא יוסיפו עליהן.",גזר-דין – בעניינו של נאשם 1
8,ME-13-02-13481-395,הסדר הטיעון לא חל על העונש.,גזר-דין – בעניינו של נאשם 1
9,ME-13-02-13481-395,"להלן עובדות כתב-האישום המתוקן, העומדות ביסוד הודאתו והרשעתו של נאשם 1.",גזר-דין – בעניינו של נאשם 1
10,ME-13-02-13481-395,"במועד שאינו ידוע במדויק למאשימה, נטל נאשם 1 אקדח ובו מחסנית עם 16 כדורי 9 מ""מ, ובנוסף – מחסנית עם 15 כדורים.",גזר-דין – בעניינו של נאשם 1
11,ME-13-02-13481-395,מדובר באקדח שנגנב מבעליו עוד בשנת 2004.,גזר-דין – בעניינו של נאשם 1
12,ME-13-02-13481-395,"ביום 31.1.13 בשעות הערב, נהג הנאשם ברכבו לבית בשכונת א-זעים במזרח ירושלים, המשמש כבית הימורים (""קזינו""), כשהוא נושא ברכב את האקדח והמחסניות.",גזר-דין – בעניינו של נאשם 1
13,ME-13-02-13481-395,לצדו ישב אותה עת נאשם 2.,גזר-דין – בעניינו של נאשם 1
14,ME-13-02-13481-395,"בהימצאם ברכב, בסמוך לבית ההימורים, נטל נאשם 2 מידיו של הנאשם את האקדח ומחסנית והחזיק בהם; ומשהתקדם עובר אורח לרכב הסתיר את האקדח ליד מושב הרכב.",גזר-דין – בעניינו של נאשם 1
15,ME-13-02-13481-395,"יצוין, כי משפטו של נאשם 2 הופרד לאחר קבלת הסדר הטיעון בעניינו של נאשם 1, וכי נאשם 2 זוכה בדין לאחר שמיעת ראיות לפני מותב אחר (כב' השופטת ש' רנר).",גזר-דין – בעניינו של נאשם 1
16,ME-13-02-13481-395,"בהכרעת-הדין המזכה נקבע, כי כאשר נתחוור לנאשם 2 שנאשם 1 מחזיק אקדח ברכב, הוא התכוון להסגיר את הנשק למשטרה, אך לא הספיק לעשות זאת נוכח מעצרם של הנאשמים בתכוף לאחר מכן בזירה.",גזר-דין – בעניינו של נאשם 1
17,ME-13-02-13481-395,"הנאשם הִנו בן 35, נשוי ואב לארבעה.",גזר-דין – בעניינו של נאשם 1
18,ME-13-02-13481-395,"מתסקיר שירות המבחן עולה, כי הנאשם בן למשפחה המונה זוג הורים ושמונה ילדים, המנהלת אורח חיים תקין ונורמטיבי.",גזר-דין – בעניינו של נאשם 1
19,ME-13-02-13481-395,"הוא למד בבית-ספר שש שנים בלבד, ובגיל 15 החל לעבוד בעבודות מזדמנות; תחילה – כעוזר למוכר בשוק בעיר העתיקה, ובהמשך – בחברת ניקיון במשך מספר שנים.",גזר-דין – בעניינו של נאשם 1
20,ME-13-02-13481-395,"לדבריו, במשך כתשע שנים שימש כעוזר למודד בחברת הנדסה, ובשלוש השנים האחרונות הוא עובד כנהג הסעות, באופן מזדמן.",גזר-דין – בעניינו של נאשם 1
21,ME-13-02-13481-395,הנאשם ומשפחתו מתגוררים כיום בבית הורי הנאשם.,גזר-דין – בעניינו של נאשם 1
22,ME-13-02-13481-395,"בשיחתו עם קצין המבחן טען הנאשם, כי מצא את האקדח והתחמושת באזור בית ההימורים, כשבועיים לפני מועד מעצרו.",גזר-דין – בעניינו של נאשם 1
23,ME-13-02-13481-395,"לדבריו, החליט לשמור את האקדח והתחמושת בביתו, מבלי לחשוב על השלכות מעשיו ועל הסיכון הנשקף מהם.",גזר-דין – בעניינו של נאשם 1
24,ME-13-02-13481-395,"עוד טען הנאשם באוזני קצין המבחן, כי ביום האירוע החליט לשאול את חברו, נאשם 2, מה ניתן לעשות עם האקדח, ובתכוף לכך נעצר.",גזר-דין – בעניינו של נאשם 1
25,ME-13-02-13481-395,"שירות המבחן התרשם, כי לנאשם אין דפוסי חשיבה והתנהגות עבריינים; כי עד למעורבותו בעבירה הנדונה ניהל הלה אורח חיים תקין; כי ברקע לביצוע העבירה עומדת אישיות ילדותית לא בשלה; וכי ייתכן שהנאשם ביצע את מעשיו על-רקע קשיים קוגניטיביים.",גזר-דין – בעניינו של נאשם 1
26,ME-13-02-13481-395,"במסגרת גורמי הסיכון להישנות מעורבות עבריינית, ציין שירות המבחן את האפשרות שהנאשם סובל, כאמור, מקשיים קוגניטיביים וחשיבתיים, ומתקשה לראות את תוצאות מעשיו.",גזר-דין – בעניינו של נאשם 1
27,ME-13-02-13481-395,"בגדרם של גורמי הסיכוי לשיקום ולהימנעות מהתנהגות עבריינית בעתיד, ציין שירות המבחן את תִפקודו התקין של הנאשם עד היום; את התמיכה החיובית שהוא מקבל מסביבתו ומבני משפחתו המורחבת; וכן את ההתרשמות כי המעצר וההליכים המשפטיים, כמו-גם השהות הממושכת בחלופת מעצר בתנאי ""מעצר בית"", גרמו לנאשם להפנים את חומרת מעשיו ולהתרחק ממצבי סיכון בעתיד.",גזר-דין – בעניינו של נאשם 1
28,ME-13-02-13481-395,"לאור ההתרשמות האמורה, ולנוכח העובדה שהנאשם היה נתון במשך תקופה ארוכה ב""מעצר בית"", אשר הקשה על פרנסתו והכביד כלכלית על משפחתו, המליץ שירות המבחן להימנע מהטלת עונש מאסר בפועל, בין לריצוי בפועל ובין בעבודות שירות.",גזר-דין – בעניינו של נאשם 1
29,ME-13-02-13481-395,"על-רקע האמור הציע שירות המבחן להסתפק בהטלת צו שירות לתועלת הציבור, בהיקף מורחב של 220 שעות, בצד מאסר על-תנאי מרתיע.",גזר-דין – בעניינו של נאשם 1
30,ME-13-02-13481-395,"בישיבת הטיעונים לעונש מיום 30.9.14, הדגישה ב""כ המאשימה, עו""ד ע' ארוסי-כהן, את חומרת העבירה ונסיבות ביצועה, גרסה כי מתחם הענישה ההולם בגין החזקת הנשק נע בין 18 ל-40 חודשי מאסר, וביקשה להשית על הנאשם עונש מתאים שיעמוד ברף התחתון של המתחם האמור.",גזר-דין – בעניינו של נאשם 1
31,ME-13-02-13481-395,"באשר למדיניות הענישה הנוהגת, הפנתה ב""כ המאשימה באותו דיון לשלושה פסקי-דין של בית-המשפט העליון, אשר לא שיקפו את מתחם הענישה ההולם הנטען, ובפרט כאשר שניים מהם לא הלמו את נסיבות המקרה שלפנינו.",גזר-דין – בעניינו של נאשם 1
32,ME-13-02-13481-395,"הואיל ובאסמכתאות האמורות מטעם המאשימה לא היה כדי ללמד על מדיניות הענישה הנוהגת בעבירה של החזקת אקדח ותחמושת בעניינם של נאשמים נעדרי הרשעות קודמות, נדחה המשך הטיעונים לעונש למועד אחר, כדי לאפשר לשני צדדים להציג פסיקה רלבנטית בעניין מדיניות הענישה הנוהגת, המהווה את אחד מאמות המידה  לקביעת מתחם הענישה ההולם.",גזר-דין – בעניינו של נאשם 1
33,ME-13-02-13481-395,"בדיון מיום 26.10.14 הפנה ב""כ המאשימה, עו""ד ב' ליבסקינד, לשני פסקי-דין של בית-המשפט העליון מן העת האחרונה, שיש בהם, לסברתו, כדי להצביע על מדיניות הענישה הנוהגת במקרים דומים, וכפועל יוצא – הם מהווים בסיס, בין-יתר השיקולים, לקביעת מתחם הענישה ההולם.",גזר-דין – בעניינו של נאשם 1
34,ME-13-02-13481-395,"הוא גרס, כי מתחם הענישה ההולם הוא מאסר של ממש לתקופה שבין 18 ל-36 חודשים, ועתר להטלת עונש ברף התחתון של המתחם – 18 חודשי מאסר.",גזר-דין – בעניינו של נאשם 1
35,ME-13-02-13481-395,"הסנגור, עו""ד נ' זחאלקה, לא הקל ראש בחומרת העבירות, אך סבר כי העונש הראוי וההולם בנסיבות העניין הוא מאסר בפועל לריצוי בעבודות שירות.",גזר-דין – בעניינו של נאשם 1
36,ME-13-02-13481-395,"הוא גרס, כי מתחם הענישה ההולם בגין העבירה של החזקת נשק, נע בין שישה חודשי מאסר לריצוי בעבודות שירות לבין מספר חודשי מאסר לריצוי של ממש בין כותלי הכלא; והציג מספר פסקי-דין, שבהם הסתפקו בתי-המשפט בהטלת מאסר בעבודות שירות, רובם פסקי-דין מבתי-המשפט המחוזיים.",גזר-דין – בעניינו של נאשם 1
37,ME-13-02-13481-395,"בכל הנוגע לעונש המתאים בתוך מתחם העונש ההולם, עתר הסנגור לרף התחתון של המתחם, קרי – שישה חודשי מאסר לריצוי בעבודות שירות; זאת נוכח הודאתו של הנאשם, החרטה שהביע על מעשיו, נסיבותיו האישיות, ובפרט רמתו הקוגניטיבית שצוינה בתסקיר, וכן העובדה שהלה שהה בתנאים מגבילים במשך תקופה לא קצרה.",גזר-דין – בעניינו של נאשם 1
38,ME-13-02-13481-395,במסגרת דבריו האחרונים לעניין העונש הביע הנאשם צער וחרטה על מעשיו.,גזר-דין – בעניינו של נאשם 1
39,ME-13-02-13481-395,"בהתאם לתיקון 113 לחוק, על בית-המשפט לקבוע בגזר-הדין את מתחם העונש ההולם, זאת בהתאם לעיקרון המנחה, לרמת הענישה הנהוגה ולנסיבות הקשורות בביצוע העבירה; ובהמשך, לגזור את העונש המתאים לנאשם בגדרי מתחם הענישה ההולם, תוך התייחסות לנסיבות שאינן קשורות לביצוע העבירה, אגב אפשרות לסטות מהמתחם בנסיבות חריגות שצוינו בחוק.",גזר-דין – בעניינו של נאשם 1
40,ME-13-02-13481-395,"בכל הנוגע לקביעת מתחם הענישה ההולם, יש להתחשב בערכים החברתיים שנפגעו מביצוע העבירה – שמירת החיים ושלמות הגוף, וההגנה על שלום הציבור וביטחונו.",גזר-דין – בעניינו של נאשם 1
41,ME-13-02-13481-395,"כן יש להביא בחשבון את הסיכון הרב הנשקף לציבור מעבירות הנשק, והצורך בהחמרה בענישה בעבירות אלו, כפי שתואר בסקירת הרקע המשפטי לעיל; ואת העונש המֵרבי שנקצב בצד העבירה, אשר עומד על שבע שנות מאסר – בגין החזקת האקדח, ושלוש שנות מאסר – בגין החזקת המחסנית",גזר-דין – בעניינו של נאשם 1
42,ME-13-02-13481-395,"בנוסף, יש להתחשב בנסיבות הקשורות בביצוע העבירה, עת החזיק הנאשם ברכבו",גזר-דין – בעניינו של נאשם 1
43,ME-13-02-13481-395,"בסמוך לבית המשמש כמקום למשחקי הימורים – אקדח, שתי מחסנית ו-31 כדורים, כשהנשק היה טעון, ושעה שהלה החזיק בנשק ובתחמושת במשך מספר ימים.",גזר-דין – בעניינו של נאשם 1
44,ME-13-02-13481-395,"בהתחשב בעקרון ההלימה שבענישה, בפגיעה בערכים המוגנים שביסוד העבירות, בנסיבות ביצוע העבירה שתוארו לעיל, וכן במדיניות הענישה הנוהגת בעבירות של החזקת אקדח ותחמושת, סבורני כי מתחם הענישה ההולם בענייננו נע בין 8 ל-24 חודשים.",גזר-דין – בעניינו של נאשם 1
45,ME-13-02-13481-395,ומכאן לעונש המתאים.,גזר-דין – בעניינו של נאשם 1
46,ME-13-02-13481-395,"בגזירת העונש המתאים, יש להתחשב בנסיבות שאינן קשורות בביצוע העבירה.",גזר-דין – בעניינו של נאשם 1
47,ME-13-02-13481-395,"בענייננו, יש להתחשב לקולא בהודאתו של הנאשם שחסכה זמן שיפוטי, בחרטה שהביע על מעשיו, בנסיבותיו האישיות שצוינו בתסקירי שירות המבחן ובטיעוני הסנגור, בתפקודו הנורמטיבי של הנאשם פרט למעידה הפלילית הנדונה, ובעובדה שהלה היה נתון במעצר במשך שבועיים, ולאחר מכן בתנאי ""מעצר בית"" מלא במשך כחמישה חודשים, ובתנאי ""מעצר בית"" חלקי עד היום.",גזר-דין – בעניינו של נאשם 1
48,ME-13-02-13481-395,"בנסיבות אלו, העונש המתאים יהיה ברף התחתון של מתחם הענישה ההולם.",גזר-דין – בעניינו של נאשם 1
49,ME-13-02-13481-395,"על-יסוד האמור לעיל, ובהתחשב במכלול טיעוני הצדדים לחומרה ולקולא, אני דן את הנאשם כדלהלן:",גזר-דין – בעניינו של נאשם 1
50,ME-13-02-13481-395,"לשמונה חודשי מאסר בפועל, בניכוי תקופת מעצרו מיום 31.1.13 עד ליום 15.2.13.",גזר-דין – בעניינו של נאשם 1
51,ME-13-02-13481-395,"לשמונה חודשי מאסר על-תנאי, שלא יעבור בתוך שלוש שנים מיום שחרורו מהמאסר עבירת נשק מסוג פשע.",גזר-דין – בעניינו של נאשם 1
52,ME-13-02-13481-395,"האקדח, המחסניות והתחמושת יחולטו למדינה.",גזר-דין – בעניינו של נאשם 1
53,ME-13-02-13481-395,"5129371 ניתן היום, כ""ג בכסלו התשע""ה, 15 בדצמבר 2014, בנוכחות ב""כ המאשימה, הנאשם ובא-כוחו ומתורגמן בית-המשפט לשפה הערבית.",	זכות ערעור לבית-המשפט העליון בתוך 45 יום מהיום.
