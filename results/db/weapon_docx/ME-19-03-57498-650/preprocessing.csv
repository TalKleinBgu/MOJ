,verdict,text,part
0,ME-19-03-57498-650,"חוק העונשין, תשל""ז-1977: סע'  40ב, 40ג, 144(א), 144(ג)(1), 144(ג)(3), 287, 40יא",הנאשם
1,ME-19-03-57498-650,"הנאשם הורשע, על פי הודאתו במסגרת הסדר טיעון, בעובדות שני כתבי אישום מתוקנים, בעבירות המפורטות להלן:",גזר דין
2,ME-19-03-57498-650,"בכתב האישום הראשון, של בית משפט זה (57498-03-19), בעבירה של החזקת נשק, לפי סעיף 144(א) לחוק העונשין, התשל""ז-1977 (להלן: ""החוק"").",גזר דין
3,ME-19-03-57498-650,"בכתב האישום השני, של בית משפט השלום בירושלים אשר צורף לבית משפט זה (51791-02-20), בעבירות בנשק לפי סעיף 144(א) רישא, בצירוף סעיף 144(ג)(1) לחוק; עבירות בנשק לפי סעיף 144(א) רישא, בצירוף סעיף 144(ג)(3) לחוק (שתי עבירות); עבירות נשק לפי סעיף 144(א) סיפא, בצירוף סעיף 144(ג)(1) לחוק; הפרת הוראה חוקית, עבירה לפי סעיף 287 לחוק.",גזר דין
4,ME-19-03-57498-650,הסדר הטיעון לא כלל הסכמה לעניין העונש.,גזר דין
5,ME-19-03-57498-650,"בהתאם לעובדות כתב האישום הראשון (57498-03-19), יוסף אבו חדיר; עבד אלרחמן אבו חדיר; מחמוד אבו חדיר; כרים אבו חדיר; מוחמד בן מוסא אבו חדיר ומוחמד בן עלי אבו חדיר הם קרובי משפחה ממשפחת אבו חדיר, המתגוררת בשכונת שועפט (להלן: ""משפחת אבו חדיר"").",עובדות כתבי האישום המתוקנים 
6,ME-19-03-57498-650,"במהלך השנתיים האחרונות לפני האירוע נושא כתב האישום, היה קיים סכסוך מתמשך בין משפחת אבו חדיר למשפחת עודתאללה.",עובדות כתבי האישום המתוקנים 
7,ME-19-03-57498-650,"במהלך שנתיים אלו, אירעו מספר אירועים פליליים, בהם נגרמו פגיעות גופניות ונזקים לרכושם של מי מבני משפחת אבו חדיר, אותם הם ייחסו למשפחת עודתאללה.",עובדות כתבי האישום המתוקנים 
8,ME-19-03-57498-650,"בשל חשדות אלו, גמלה בליבם של בני משפחת אבו חדיר החלטה לתקוף את הנאשם ולגרום לו חבלה חמורה.",עובדות כתבי האישום המתוקנים 
9,ME-19-03-57498-650,הם החליטו לארוב לנאשם ברחוב בו ידעו שהוא עובר באופן קבוע בדרכו לביתו מחדר הכושר בו הוא מתאמן מידי יום.,עובדות כתבי האישום המתוקנים 
10,ME-19-03-57498-650,"בהתאם לתכנון מוקדם, החליטו בני משפחת אבו חדיר להגיע בשלושה כלי רכב לרחוב א-שאבי בשועפט, בו עובר הנאשם, להציב את רכביהם באופן שיחסמו את נתיב הנסיעה של הנאשם, ולתקוף אותו בכוונה לגרום לו חבלה חמורה.",עובדות כתבי האישום המתוקנים 
11,ME-19-03-57498-650,"ביום 9.3.2019 בסביבות השעה 21:30, החל רצף שיחות בין בני משפחת אבו חדיר, בעניין מארב לנאשם.",עובדות כתבי האישום המתוקנים 
12,ME-19-03-57498-650,"בסביבות השעה 21:40, הגיעו יוסף, עבד, מחמוד ומוחמד עלי אבו חדיר, ברכב מסוג פורד טורנאו קונקט (להלן: ""הקונקט""), לרחוב א-שאבי בשועפט (להלן: ""הזירה"") והמתינו להגעת הנאשם.",עובדות כתבי האישום המתוקנים 
13,ME-19-03-57498-650,"בשעה 21:47 הגיע מוחמד מוסא, ברכב מסוג פורד פוקוס (להלן: ""הפוקוס"") לדרך שועפט ועצר במפרץ שבצד הכביש, בכיוון נסיעתו של הנאשם, בסמוך לפני צומת בה ניתן לפנות שמאלה לרחוב א-שאבי.",עובדות כתבי האישום המתוקנים 
14,ME-19-03-57498-650,"בשעה 21:54 הגיע לזירה כרים, ברכב מסוג מאזדה (להלן: ""המאזדה"").",עובדות כתבי האישום המתוקנים 
15,ME-19-03-57498-650,"כרים ביצע סיבוב פרסה בסמוך לקונקט, ונעמד לצידו באופן החוסם מעבר של כלי רכב ברחוב.",עובדות כתבי האישום המתוקנים 
16,ME-19-03-57498-650,"באותו זמן, נסע הנאשם ברכב מסוג יונדאי גטס (להלן: ""הגטס"") בדרך שועפט והתקדם לכיוון הרמזור בצומת שועפט – א-שאבי, תוך שהוא עומד בנתיב השמאלי, בכוונה לפנות שמאלה לרחוב א-שאבי.",עובדות כתבי האישום המתוקנים 
17,ME-19-03-57498-650,"מוחמד מוסא אשר הבחין בו, חצה את שני נתיבי הנסיעה בחדות, תוך הפרעה לתנועת כל רכב בכביש, והעמיד את הפוקוס מאחורי הגטס ברמזור.",עובדות כתבי האישום המתוקנים 
18,ME-19-03-57498-650,"כאשר התחלף הרמזור לירוק, פנה הגטס שמאלה והפוקוס נסע אחריו.",עובדות כתבי האישום המתוקנים 
19,ME-19-03-57498-650,"הנאשם נאלץ לעצור בשל החסימה שנוצרה על ידי הקונקט והמאזדה, ונמנעה ממנו האפשרות לנסוע לאחור בשל החסימה שיצר הפוקוס.",עובדות כתבי האישום המתוקנים 
20,ME-19-03-57498-650,"מוחמד עלי יצא מהקונקט, רץ לעבר הגטס וניפץ את חלון הנהג באמצעות חפץ מתכתי.",עובדות כתבי האישום המתוקנים 
21,ME-19-03-57498-650,"הנאשם יצא מהרכב ואחד מבני משפחת אבו חדיר ירה לעברו באמצעות נשק שקוטר קנהו 0.22 מ""מ.",עובדות כתבי האישום המתוקנים 
22,ME-19-03-57498-650,הנאשם אחז באקדח וירה בתגובה.,עובדות כתבי האישום המתוקנים 
23,ME-19-03-57498-650,"כתוצאה מירי משפחת אבו חדיר אל עבר הנאשם, נגרמו לו שלושה פצעי ירי בדופן החזה מימין; פצעי ירי בגב, ליד עמוד השדרה מימין; בכבד; בבטן; ליד אבי העורקים; בכתף ימין; בעכוז ימין ובשתי הירכיים.",עובדות כתבי האישום המתוקנים 
24,ME-19-03-57498-650,"עם הגיעו לבית החולים הדסה הר הצופים, הנאשם הורדם והונשם, קיבל מנות דם והועבר להדסה עין כרם לצורך טיפול כירורגי.",עובדות כתבי האישום המתוקנים 
25,ME-19-03-57498-650,הנאשם נותר באשפוז עד ליום 12.3.2019.,עובדות כתבי האישום המתוקנים 
26,ME-19-03-57498-650,"ליוסף אבו חדיר נגרם שבר פתוח באמת ידו הימנית, אשר בעטיו קיבל טיפול ניתוחי ואושפז עד ליום 17.3.2019; לעבד אבו חדיר נגרמו פגיעות בסרעפת ובקיבה, אשר בעטיין נותח ואושפז עד ליום 16.3.2019.",עובדות כתבי האישום המתוקנים 
27,ME-19-03-57498-650,"בהתאם לעובדות כתב האישום השני (51791-02-20), ביום 28.4.2019, במסגרת בקשה למעצר עד תום ההליכים בגין כתב האישום הראשון, נקבע כי הנאשם ישהה בתנאים מגבילים, ובהם מעצר בית מלא, בפיקוח, בבית סבו הממוקם בשועפט (להלן: ""מקום מעצר הבית"").",עובדות כתבי האישום המתוקנים 
28,ME-19-03-57498-650,"ביום 19.12.2019 קבע בית המשפט כי הנאשם יהיה רשאי לצאת ממקום מעצר הבית לעבודה בפיקוח, בימים א-ה בין השעות 06:00 עד 18:30 וביום ו' בין השעות 06:00 עד 14:00 (להלן: ""התנאים"").",עובדות כתבי האישום המתוקנים 
29,ME-19-03-57498-650,החלטות אלו עמדו בתוקפן בתקופה הרלוונטית לכתב האישום.,עובדות כתבי האישום המתוקנים 
30,ME-19-03-57498-650,"ביום 6.2.2020, בסביבות השעה 18:00 שהה הנאשם בבית הוריו הממוקם ברחוב שדאד בן אוס בשכונת שועפט, או בסמוך לו, בניגוד לתנאים.",עובדות כתבי האישום המתוקנים 
31,ME-19-03-57498-650,"במועד שאינו ידוע במדויק למאשימה, כשנה עובר ליום 6.2.2020, בנסיבות שאינן ידועות למאשימה, הגיעו לידי הנאשם מספר כלי נשק, חלקי נשק או אביזרי נשק ותחמושת, הכוללים: תת מקלע מאולתר מסוג קרלו, שביכולתו להמית אדם (להלן: ""הקרלו""); שתי מחסניות תואמות; 24 כדורי תחמושת בקוטר 5.56 מ""מ (להלן: ""הכדורים""); מטען נפץ מאולתר אשר בכוחו להמית אדם (מטען צינור, להלן ""המטען""); רימון הלם מסוג 959 מתוצרת חברת CTS המצוי בשימוש כוחות הביטחון ובכוחו להזיק לאדם (להלן: ""הרימון"").",עובדות כתבי האישום המתוקנים 
32,ME-19-03-57498-650,"החל מהמועד האמור ועד ליום 6.2.2020, החזיק הנאשם בכלי הנשק בתוך תיק גב, שהניח מתחת לגרם מדרגות במבנה בו נמצא בית סבו של הנאשם, לצד גרוטאות וחפצים שונים.",עובדות כתבי האישום המתוקנים 
33,ME-19-03-57498-650,"בית סבו של הנאשם נמצא בסמוך לבית הוריו, באותו מתחם.",עובדות כתבי האישום המתוקנים 
34,ME-19-03-57498-650,"כלי הנשק הוחזקו כולם בתוך התיק, כאשר מחסנית אחת הייתה בתוך הקרלו; מחסנית שנייה הייתה עטופה בחתיכת בד; הרימון היה עטוף בניילון נצמד וכפפות גומי שחורות; המטען היה עטוף בכפפות גומי שחורות והכדורים הוחזקו בתוך שקית בתיק.",עובדות כתבי האישום המתוקנים 
35,ME-19-03-57498-650,"הנאשם בן 25, רווק.",תסקיר שירות המבחן
36,ME-19-03-57498-650,"לפני מעורבותו בהליך הפלילי, התגורר בבית הוריו בשועפט ועבד בעסק של בן דודו, בתחום האינסטלציה.",תסקיר שירות המבחן
37,ME-19-03-57498-650,"הנאשם סיים 12 שנות לימוד, ללא תעודת בגרות.",תסקיר שירות המבחן
38,ME-19-03-57498-650,הוא שלל בעיות משמעת במהלך לימודיו.,תסקיר שירות המבחן
39,ME-19-03-57498-650,לאחר לימודיו עבד בעבודות מזדמנות.,תסקיר שירות המבחן
40,ME-19-03-57498-650,לפני מספר שנים עבר תאונת דרכים קשה.,תסקיר שירות המבחן
41,ME-19-03-57498-650,בתקופה זו לא שולב בתעסוקה והתקיים מקצבת המוסד לביטוח לאומי.,תסקיר שירות המבחן
42,ME-19-03-57498-650,הנאשם הוא השלישי מבין חמישה אחים.,תסקיר שירות המבחן
43,ME-19-03-57498-650,"אביו עבד בעבודות נקיון, אמו עקרת בית.",תסקיר שירות המבחן
44,ME-19-03-57498-650,"שירות המבחן נפגש עם הנאשם לראשונה במסגרת ההליך בכתב האישום הראשון, לשם בחינת יציאתו לעבודה בפיקוח.",תסקיר שירות המבחן
45,ME-19-03-57498-650,"שירות המבחן התרשם כי הנאשם גדל בתנאי חיים מורכבים, והתמודד עם מצוקה כלכלית.",תסקיר שירות המבחן
46,ME-19-03-57498-650,"כמו כן, עלה כי קיים סכסוך משפחתי מול קרובי משפחה אחרים, אותו התקשו ליישב.",תסקיר שירות המבחן
47,ME-19-03-57498-650,"לנאשם הרשעה קודמת בעבירה של החזקת אגרופן או סכין, בגינה נדון לריצוי מאסר בפועל, מאסר על תנאי והתחייבות כספית.",תסקיר שירות המבחן
48,ME-19-03-57498-650,"במסגרת הליך המעצר הנוכחי, נפגש שירות המבחן שוב עם הנאשם.",תסקיר שירות המבחן
49,ME-19-03-57498-650,שירות המבחן התרשם מגוננות יתר של הנאשם כלפי משפחתו ורצון עז לשמור על כבודם.,תסקיר שירות המבחן
50,ME-19-03-57498-650,"כאשר הנאשם חש פגיעה בבני משפחתו, הוא נטה לפעול באופן אימפולסיבי, אלים ובלתי צפוי, גם במחיר של מעורבות חוזרת בפלילים.",תסקיר שירות המבחן
51,ME-19-03-57498-650,ההליכים המשפטיים אינם מהווים גורם הרתעתי עבורו.,תסקיר שירות המבחן
52,ME-19-03-57498-650,"בהתייחס לעבירות בתיק הנוכחי, הנאשם תיאר סכסוך משפחות, כשברקע רצח של בן המשפחה עמה קיים סכסוך.",תסקיר שירות המבחן
53,ME-19-03-57498-650,"נטען שהוא היה עד לרצח והכיר את הרוצח, אך לטענתו זה לא נכון וזה גם מה שהעיד במשפט.",תסקיר שירות המבחן
54,ME-19-03-57498-650,"החשוד בעבירה זוכה ולכן המשפחה המסוכסכת מעוניינת לפגוע בו, כשלטענתם העיד עדות שקר.",תסקיר שירות המבחן
55,ME-19-03-57498-650,"כפי שמתואר בעובדות האישום הראשון, הם ניסו לפגוע בו.",תסקיר שירות המבחן
56,ME-19-03-57498-650,"לדבריו, בעיצומו של האירוע, הוא מצא אקדח שהיה על הרצפה וכיוון אותו לעברם.",תסקיר שירות המבחן
57,ME-19-03-57498-650,"לאחר שנורה, הוא ניסה להימלט.",תסקיר שירות המבחן
58,ME-19-03-57498-650,"בהמשך הוא חזר למקום האירוע ומצא שם תיק עם נשקים שהיו בבעלות המשפחה המסוכסכת והחביא אותו בבית הוריו, ללא ידיעתם.",תסקיר שירות המבחן
59,ME-19-03-57498-650,הנאשם טען שהוא לא תכנן להשתמש בנשק והוא כלל לא יודע איך להשתמש בו.,תסקיר שירות המבחן
60,ME-19-03-57498-650,הוא פעל ללא מחשבה ולאחר מכן לא ידע איך להתמודד עם הנשק שהחביא וחשש לדווח למשטרה כדי שלא להסתבך.,תסקיר שירות המבחן
61,ME-19-03-57498-650,"לגבי הפרת תנאי המעצר, טען הנאשם שעבר בבית הוריו למספר רגעים, יחד עם המפקח עליו, על מנת לאסוף אוכל שהכינו לו.",תסקיר שירות המבחן
62,ME-19-03-57498-650,הוא חש געגוע לביתו ולבישולים של אמו ועל כן היה שם לזמן קצר.,תסקיר שירות המבחן
63,ME-19-03-57498-650,"הנאשם הביע חרטה על מעשיו, אמר שהיה עליו להימנע ממגע בנשק, ולאחר שלקח אותו, היה עליו להביאו למשטרה.",תסקיר שירות המבחן
64,ME-19-03-57498-650,"אשר לסכסוך בין המשפחות, הנאשם תיאר שפנה בעבר למשטרה לצורך הגנה, אך לא נענה.",תסקיר שירות המבחן
65,ME-19-03-57498-650,בהמשך נעשו ניסיונות נוספים לפגוע בו.,תסקיר שירות המבחן
66,ME-19-03-57498-650,"כיום ראשי המשפחות נמצאים במגעים ליישוב הסכסוך, אך עדיין לא נחתם הסכם סולחה, כיוון שממתינים לסיום ריצוי עונשי המאסר של המעורבים משני הצדדים.",תסקיר שירות המבחן
67,ME-19-03-57498-650,"הנאשם תיאר תחושת כאב בגין המחיר האישי אותו שילם בעקבות התנהגותו עוברת החוק בשנים האחרונות, והקושי להתקדם – במישור התעסוקתי והמשפחתי.",תסקיר שירות המבחן
68,ME-19-03-57498-650,"הוא הביע רצון לנהל אורח חיים נורמטיבי ותקין עם שחרורו מהמעצר, תוך התרחקות מהמשפחה המסוכסכת.",תסקיר שירות המבחן
69,ME-19-03-57498-650,"הנאשם הביע רצון להשתלב בהליך טיפולי על מנת לשקם את חייו, אך התקשה לבטא את צרכיו הטיפוליים או את הדפוסים בהתנהלותו הטעונים שינוי.",תסקיר שירות המבחן
70,ME-19-03-57498-650,"שירות המבחן התרשם כי הנאשם לקח אחריות חלקית על מעשיו, תוך ""טשטוש"" נושא החזקת הנשקים המכוונת, כפי שתואר בכתב האישום.",תסקיר שירות המבחן
71,ME-19-03-57498-650,הוא הצר על מעשיו והביע מוטיבציה לשנות את אורח חייו.,תסקיר שירות המבחן
72,ME-19-03-57498-650,"עם זאת, התרשם שירות המבחן כי הנאשם מחזיק בעמדה קורבנית ומצמצם מחומרת המיוחס לו לגבי הפרת התנאים.",תסקיר שירות המבחן
73,ME-19-03-57498-650,"להערכת שירות המבחן, הנאשם בעל ביטחון עצמי נמוך, הוא נוטה להתנהל מתוך עמדה קרבנית ויש לו קושי לקחת בחשבון את השלכות מעשיו לטווח רחוק ולהעמיק בדפוסי התנהלותו.",תסקיר שירות המבחן
74,ME-19-03-57498-650,"לנאשם יש רצידיביזם בביצוע עבירות של החזקת כלי נשק, אותו הוא מתקשה להסביר.",תסקיר שירות המבחן
75,ME-19-03-57498-650,"שירות המבחן סבור כי התנהלותו של הנאשם נובעת מגדילה בסביבה עבריינית, לצד רצון לחוש חזק ובעל כוח.",תסקיר שירות המבחן
76,ME-19-03-57498-650,"בשנים האחרונות הנאשם מצוי בסכסוך משפחות, אשר מהווה סכנה ממשית לחייו.",תסקיר שירות המבחן
77,ME-19-03-57498-650,הוא נוטה להתגונן בכוחות עצמו ומתקשה לראות בגורמי החוק סמכות מגנה.,תסקיר שירות המבחן
78,ME-19-03-57498-650,"לנאשם תחושת גוננות כלפי כבוד משפחתו, אף במחיר של התנהגות עוברת חוק.",תסקיר שירות המבחן
79,ME-19-03-57498-650,שירות המבחן סבור כי כל אלו מהווים גורמי סיכון להישנות העבירות.,תסקיר שירות המבחן
80,ME-19-03-57498-650,"לגבי גורמי סיכוי לשיקום, הנאשם מגלה מודעות למחירים אשר הוא משלם בעקבות התנהגותו, ומבטא שאיפה לניהול אורח חיים נורמטיבי ושומר חוק.",תסקיר שירות המבחן
81,ME-19-03-57498-650,"נוסף על כך, הוא מבטא מוטיבציה להשתלבות בהליכי טיפול שיקומיים.",תסקיר שירות המבחן
82,ME-19-03-57498-650,"לאור כל זאת, ממליץ שירות המבחן על הטלת עונש מאסר בפועל, תוך התחשבות בשאיפותיו החיוביות של הנאשם ולקיחת אחריות חלקית על מעשיו.",תסקיר שירות המבחן
83,ME-19-03-57498-650,"בהסכמת הצדדים, הגישה המאשימה את העתק הסדר הטיעון שנחתם בהליך של משפחת אבו חדיר ואת גזר הדין בעניינם (57474-03-19).",הראיות לעונש
84,ME-19-03-57498-650,"על הנאשם 1 נגזרו 40 חודשי מאסר בפועל, לצד עונשים נלווים; על יתר הנאשמים נגזרו מאסרים לתקופות שונות, לריצוי בעבודות שירות.",הראיות לעונש
85,ME-19-03-57498-650,"טענות המאשימה: באירוע המתואר בכתב האישום הראשון, בו הודה הנאשם, הוא היה קורבן לתקיפה על ידי בני משפחת אבו חדיר, אך החזיק באקדח שלא כדין.",טיעוני הצדדים לעונש
86,ME-19-03-57498-650,"לנאשם מיוחסת עבירה של החזקת נשק באירוע זה ולא שימוש בנשק, אך על פי עובדות כתב האישום, הוא ירה באקדח.",טיעוני הצדדים לעונש
87,ME-19-03-57498-650,"הנאשם צירף כתב אישום נוסף מבית משפט השלום, שם הואשם בעבירות נשק ובהפרת הוראה חוקית.",טיעוני הצדדים לעונש
88,ME-19-03-57498-650,"העבירות מושא כתב האישום השני, נעשו תוך כדי ניהול ההליך בכתב האישום הראשון.",טיעוני הצדדים לעונש
89,ME-19-03-57498-650,"כפי שהופיע בכתב האישום השני, הנאשם החזיק כמות גדולה מאוד של נשק: תת מקלע קרלו; שתי מחסניות; 24 כדורי תחמושת; מטען צינור; רימון הלם, כפי שמתואר בכתב האישום.",טיעוני הצדדים לעונש
90,ME-19-03-57498-650,"לדברי ב""כ המאשימה, בית המשפט העליון חזר וקבע שעבירות נשק מאיימות על שלום הציבור ובטחונו ומגלמות בתוכן פוטנציאל לנזק קטלני.",טיעוני הצדדים לעונש
91,ME-19-03-57498-650,"המאשימה טוענת כי יש להחמיר בענישה, כדי להביא למיגור התופעה ולצמצום היקף החזקת הנשק הבלתי חוקי, אשר עלולה להביא לפגיעה חמורה בחיי אדם, על רקע פלילי או ביטחוני.",טיעוני הצדדים לעונש
92,ME-19-03-57498-650,"לטענת ב""כ המאשימה, יש להעלות את רף הענישה בעבירות אלה.",טיעוני הצדדים לעונש
93,ME-19-03-57498-650,"לדברי ב""כ המאשימה, לגבי האירוע הראשון, בו היה הנאשם קורבן, המאשימה לא מבקשת למצות איתו את הדין, ובשל הנסיבות החריגות היא מבקשת מתחם ענישה נמוך יותר.",טיעוני הצדדים לעונש
94,ME-19-03-57498-650,"לגבי נסיבות ביצוע העבירה, הנאשם נקלע למארב מתוכנן מראש, ונפגע במהלך האירוע.",טיעוני הצדדים לעונש
95,ME-19-03-57498-650,"לפיכך עותרת המאשימה לרף ענישה נמוך מן המקובל – למאסר בפועל בין שנה לשלוש שנים, ומבקשת לגזור על הנאשם שנת מאסר בפועל לצד ענישה נלווית.",טיעוני הצדדים לעונש
96,ME-19-03-57498-650,צוין כי נגד משפחת אבו חדיר הוגש כתב אישום בנפרד בגין אותו אירוע.,טיעוני הצדדים לעונש
97,ME-19-03-57498-650,"לאחר מספר הליכי גישור, הצדדים הגיעו להסדר טיעון, ולפיו ייחסה המאשימה עבירות נשק רק לנאשם 1, שנידון כאמור ל- 40 חודשי מאסר בפועל, ואילו יתר הנאשמים לא מואשמים כלל בעבירות נשק, שכן, לדברי המאשימה, לא ניתן להוכיח שהם ידעו שיש באירוע נשק.",טיעוני הצדדים לעונש
98,ME-19-03-57498-650,"על פי עובדות כתב האישום השני, הנאשם החזיק כמויות גדולות וסוגים שונים של נשק.",טיעוני הצדדים לעונש
99,ME-19-03-57498-650,"בהתאם להסדר הטיעון, הנאשם רשאי לטעון כי אסף את הנשק במקום האירוע של כתב האישום השני והמאשימה אינה מביאה ראיות לסתור זאת.",טיעוני הצדדים לעונש
100,ME-19-03-57498-650,"לטענת ב""כ המאשימה, אין לכך משמעות, שכן למאשימה לא משנה כיצד הנשק הגיע לידי הנאשם, ומטרתה למנוע את החזקת הנשק.",טיעוני הצדדים לעונש
101,ME-19-03-57498-650,המחוקק מבקש למנוע הימצאות של נשק לא חוקי בידיים לא מורשות ועל כן קיימת חובה להודיע למשטרה.,טיעוני הצדדים לעונש
102,ME-19-03-57498-650,הנאשם החזיק בנשק תקופה ארוכה.,טיעוני הצדדים לעונש
103,ME-19-03-57498-650,בכל שלב במהלך חקירותיו או דיוני המעצר יכול היה הנאשם לומר שקיים ברשותו נשק אך הוא לא עשה כן.,טיעוני הצדדים לעונש
104,ME-19-03-57498-650,"עוד נטען כי טענת הנאשם לפיה מצא את הנשק במקום האירוע עומדת לרעתו, שכן עולה ממנה כי הנשק הוחזק בידי הנאשם זמן ממושך מבלי שדיווח עליו.",טיעוני הצדדים לעונש
105,ME-19-03-57498-650,עוד נטען כי האופן בו כלי הנשק הוחבאו אף הוא גורם מחמיר.,טיעוני הצדדים לעונש
106,ME-19-03-57498-650,המאשימה מבקשת לקבוע מספר מתחמי ענישה: בגין החזקת תחמושת - בין שישה חודשי מאסר לריצוי בעבודות שירות לשישה חודשי מאסר בפועל; בגין החזקת רימון הלם - בין שנה לשלוש שנות מאסר בפועל; בגין החזקת תת מקלע – בין שנתיים לארבע שנות מאסר בפועל; בגין החזקת מטען צינור – בין שלוש לשבע שנות מאסר בפועל.,טיעוני הצדדים לעונש
107,ME-19-03-57498-650,"כיוון שמדובר באירוע אחד, טוענת המאשימה לעונש אחד כולל.",טיעוני הצדדים לעונש
108,ME-19-03-57498-650,"אשר לנסיבות האישיות של הנאשם - לפי התסקיר, הנאשם מטשטש את אחריותו לעבירות, וההליכים המשפטיים אינם מהווים גורם הרתעתי עבורו.",טיעוני הצדדים לעונש
109,ME-19-03-57498-650,שירות המבחן ממליץ להטיל על הנאשם מאסר בפועל.,טיעוני הצדדים לעונש
110,ME-19-03-57498-650,"לפיכך, לגבי החזקת כל כלי הנשק, טוענת המאשימה למתחם ענישה הנע בין חמש לשמונה שנות מאסר בפועל.",טיעוני הצדדים לעונש
111,ME-19-03-57498-650,"לגבי העונש בתוך המתחם, נטען כי היות שהנאשם עבר את העבירה תוך כדי ניהול הליכים בתיק אחר, הוא הפר את תנאי המעצר וניסה לטשטש את מקור הנשק, מבקשת המאשימה להציב את הנאשם בשליש המתחם, כך שעונשו יעמוד על חמש וחצי שנות מאסר בפועל.",טיעוני הצדדים לעונש
112,ME-19-03-57498-650,"המאשימה מבקשת כי עונש זה יצטבר לעונש שייגזר על הנאשם בגין כתב האישום הראשון, כך שסך הכל ייגזר על הנאשם עונש מאסר בפועל של שש שנים וחצי, לצד עונשים נלווים.",טיעוני הצדדים לעונש
113,ME-19-03-57498-650,"טענות ב""כ הנאשם: הנאשם היה קרבן למארב מתוכנן שמטרתו הייתה להביא למותו.",טיעוני הצדדים לעונש
114,ME-19-03-57498-650,מדובר על נסיון רצח של הנאשם.,טיעוני הצדדים לעונש
115,ME-19-03-57498-650,כתב האישום מפרט את התארגנות בני משפחת אבו חדיר סביב האירוע.,טיעוני הצדדים לעונש
116,ME-19-03-57498-650,"בגין פציעתו במהלך האירוע, הנאשם היה מורדם ומונשם ובסכנת חיים ממשית.",טיעוני הצדדים לעונש
117,ME-19-03-57498-650,"פעולותיו במהלך האירוע היו להגנה עצמית, אחרת היה מת.",טיעוני הצדדים לעונש
118,ME-19-03-57498-650,"נטען כי מתכנני הרצח קיבלו 45 חודשי מאסר, וכי העונש שמבקשת המאשימה להטיל על הנאשם, 6.5 שנות מאסר, על כך שביקש להגן על עצמו, אינו פרופורציוני.",טיעוני הצדדים לעונש
119,ME-19-03-57498-650,"עונשו של הנאשם בתיק זה, צריך להיות פחות מעונשו של הנאשם שקיבל את העונש הקל ביותר בתיק המקביל של אבו חדיר.",טיעוני הצדדים לעונש
120,ME-19-03-57498-650,"נטען כי הנאשם לא הביא נשק לזירה, ואף לא נטען כך בכתב האישום, לכן ההנחה היא שמי שהביא את הנשק הוא אחד מבני משפחת אבו חדיר.",טיעוני הצדדים לעונש
121,ME-19-03-57498-650,"ההרשעה היא ""פורמלית"" בהחזקה של נשק, אך יש להתייחס גם לנסיבות האירוע מסביב, ועל כן מדובר ברף הנמוך של החזקת נשק.",טיעוני הצדדים לעונש
122,ME-19-03-57498-650,"מדובר על נסיבות של הגנה עצמית לפי תיקון 113 לחוק, בקרבה לסייג, שיקול שצריך להביא בחשבון בעת קביעת מתחם העונש ההולם.",טיעוני הצדדים לעונש
123,ME-19-03-57498-650,הנאשם נקלע למארב בדרכו חזרה מחדר הכושר.,טיעוני הצדדים לעונש
124,ME-19-03-57498-650,"בהתאם לעיקרון המנחה לענישה, צריכה להיות הלימה בין חומרת מעשה העבירה, נסיבותיו ומידת אשמו של הנאשם, למידת העונש המוטל עליו.",טיעוני הצדדים לעונש
125,ME-19-03-57498-650,מידת האשם של הנאשם במקרה זה נמוכה עד אפסית.,טיעוני הצדדים לעונש
126,ME-19-03-57498-650,"הוא לא יזם, לא תכנן, לא הביא נשק לאירוע או רצה בכל האירוע הזה.",טיעוני הצדדים לעונש
127,ME-19-03-57498-650,סוג העונש צריך להיות בהתאם.,טיעוני הצדדים לעונש
128,ME-19-03-57498-650,"בנסיבות אלה, לטענת ב""כ הנאשם, מתחם העונש מתחיל במאסר על תנאי ועד מספר חודשי מאסר שיכול שירוצו בעבודות שירות.",טיעוני הצדדים לעונש
129,ME-19-03-57498-650,"בכל מתחם שיקבע, יש למקם את הנאשם ברף הנמוך של המתחם.",טיעוני הצדדים לעונש
130,ME-19-03-57498-650,עונשו לא צריך לעלות על העונש הקל ביותר שקיבלו הנאשמים ממשפחת אבו  חדיר.,טיעוני הצדדים לעונש
131,ME-19-03-57498-650,"לעניין הנסיבות שאינן קשורות לביצוע העבירה, צוין כי הנאשם נפצע קשה, היה מורדם ומונשם כתוצאה מניקוז דם.",טיעוני הצדדים לעונש
132,ME-19-03-57498-650,בזמן האירוע הוא היה בן 24 ונקלע למצב שמשפחה שלמה מתכננת לרצוח אותו.,טיעוני הצדדים לעונש
133,ME-19-03-57498-650,"לגבי כתב האישום השני, מוסכם שהנאשם לקח את התיק עם הנשק מהזירה, במהלך האירוע שבו ניסו ""לחסל"" אותו.",טיעוני הצדדים לעונש
134,ME-19-03-57498-650,"ב""כ הנאשם מבקש להתייחס לשני האירועים כאל אירוע אחד.",טיעוני הצדדים לעונש
135,ME-19-03-57498-650,"לדבריו, שניהם קשורים לאותו אירוע היות שהתיק עם הנשק נלקח ממקום האירוע.",טיעוני הצדדים לעונש
136,ME-19-03-57498-650,"לכן, כל מה שנטען לגבי הקרבה לסייג והיעדר תכנון מצד הנאשם, תקף גם לעניין תיק זה.",טיעוני הצדדים לעונש
137,ME-19-03-57498-650,"הנאשם קיבל החלטה מוטעית בכך שלא מסר את התיק עם הנשק, אך לא צריך לשלוח אותו לכלא בגלל ההחלטה הזו.",טיעוני הצדדים לעונש
138,ME-19-03-57498-650,הסכסוך בין המשפחות לא הסתיים ואין סולחה.,טיעוני הצדדים לעונש
139,ME-19-03-57498-650,"הנאשם הוא ילד בן 24, ללא מעגלי תמיכה.",טיעוני הצדדים לעונש
140,ME-19-03-57498-650,"הנשק שנתפס אינו שלו, לא נעשה בו שימוש, המחסניות ריקות, והתחמושת שנתפסה לא שייכת לנשק.",טיעוני הצדדים לעונש
141,ME-19-03-57498-650,"לגבי התסקיר, יש לקיחת אחריות מצד הנאשם, התסקיר חיובי.",טיעוני הצדדים לעונש
142,ME-19-03-57498-650,"לטענת ב""כ הנאשם, גם ביחס לעבירה הזו, מתחם העונש ההולם מתחיל ממספר חודשי מאסר, שיכול שירוצו בעבודות שירות.",טיעוני הצדדים לעונש
143,ME-19-03-57498-650,"לפיכך, לגבי שני התיקים, ביקש להסתפק בימי מעצרו של הנאשם עד כה, למעלה מ-13 חודשים.",טיעוני הצדדים לעונש
144,ME-19-03-57498-650,"בהתאם לתיקון 113 לחוק, העיקרון המנחה בענישה הוא עקרון ההלימה: ""קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו"" (סעיף 40ב לחוק).",דיון והכרעה
145,ME-19-03-57498-650,"בהתאם לסעיף 40ג לחוק, על בית המשפט לקבוע מתחם עונש הולם, בהתחשב בערך החברתי שנפגע מביצוע העבירה, במידת הפגיעה בו, במדיניות הענישה הנהוגה ובנסיבות הקשורות בביצוע העבירה.",דיון והכרעה
146,ME-19-03-57498-650,"בתוך מתחם העונש ההולם, יגזור בית המשפט את העונש המתאים לנאשם, בהתחשב בנסיבות שאינן קשורות בביצוע העבירה, כאמור בסעיף 40יא לחוק.",דיון והכרעה
147,ME-19-03-57498-650,"ראשית יש להכריע בשאלה אם מדובר בשני מתחמי ענישה נפרדים, כטענת המאשימה, או במתחם ענישה אחד לשני כתבי האישום., כטענת ב""כ הנאשם.",דיון והכרעה
148,ME-19-03-57498-650,"בהתחשב בכך שהאירוע בכתב האישום הראשון היה כמעט שנה לפני האירוע בכתב האישום השני; ואף כי בשני המקרים מדובר בעבירות נשק, אך נסיבות ביצוע העבירה שונות, ייקבעו שני מתחמי ענישה נפרדים.",דיון והכרעה
149,ME-19-03-57498-650,בראש ובראשונה יש להתייחס לעונש שקבע המחוקק לצד העבירות.,דיון והכרעה
150,ME-19-03-57498-650,לכל אחת מעבירות החזקת הנשק קבע המחוקק עונש של 7 שנות מאסר.,דיון והכרעה
151,ME-19-03-57498-650,לעבירה של החזקת חלק מנשק (אבזר או תחמושת) קבע המחוקק עונש של 3 שנות מאסר.,דיון והכרעה
152,ME-19-03-57498-650,לעבירה של הפרת הוראה חוקית קבע המחוקק עונש של 2 שנות מאסר.,דיון והכרעה
153,ME-19-03-57498-650,"לצד הענישה שקבע המחוקק, יש להתייחס למדיניות הענישה הנהוגה.",דיון והכרעה
154,ME-19-03-57498-650,פסיקה שהוצגה על ידי המאשימה:,דיון והכרעה
155,ME-19-03-57498-650,פסיקה שהוגשה על ידי הנאשם:,דיון והכרעה
156,ME-19-03-57498-650,52515-03-20 מדינת ישראל נ' מורשד סנדוקה ואח' (19.10.2020).,דיון והכרעה
157,ME-19-03-57498-650,גזר דין בעניינו של הנאשם 2 בלבד.,דיון והכרעה
158,ME-19-03-57498-650,הנאשמים החזיקו נשק מסוג תת מקלע מאולתר.,דיון והכרעה
159,ME-19-03-57498-650,"הם נתפסו על ידי שוטר במהלך נסיעה, כאשר הנשק היה במכוניתם.",דיון והכרעה
160,ME-19-03-57498-650,נאשם 2 הודה והורשע בעבירה של החזקת נשק.,דיון והכרעה
161,ME-19-03-57498-650,מתחם הענישה נקבע בין 7 ל-20 חודשי מאסר בפועל.,דיון והכרעה
162,ME-19-03-57498-650,"בשל התסקיר החיובי, נקבע עונשו של הנאשם ברף הנמוך של המתחם.",דיון והכרעה
163,ME-19-03-57498-650,"על הנאשם נגזרו 7 חודשי מאסר בפועל, לצד עונשים נלווים.",דיון והכרעה
164,ME-19-03-57498-650,אשר לסיבות הקשורות בביצוע העבירות – במסגרת הסדר טיעון הודה הנאשם והורשע בשני כתבי האישום.,דיון והכרעה
165,ME-19-03-57498-650,"כאמור, בהתאם לעובדות כתב האישום הראשון, הנאשם נקלע לנסיבות בעל כורחו.",דיון והכרעה
166,ME-19-03-57498-650,בני משפחת אבו חדיר ארבו לו במארב מתוכנן מראש.,דיון והכרעה
167,ME-19-03-57498-650,"הם חסמו את דרכו וירו עליו, במטרה לפגוע בו.",דיון והכרעה
168,ME-19-03-57498-650,"הנאשם לא תכנן להיקלע למריבה עם משפחת אבו חדיר, הוא הגיב בהתאם לנסיבות ויש לראות בכך נסיבה מקלה.",דיון והכרעה
169,ME-19-03-57498-650,"כתב האישום מייחס לנאשם החזקת נשק, בגין החזקת אקדח במהלך האירוע.",דיון והכרעה
170,ME-19-03-57498-650,לא נטען בכתב האישום כי הנאשם הביא עמו את הנשק.,דיון והכרעה
171,ME-19-03-57498-650,הנאשם טוען כי השתמש בנשק שהיה במקום.,דיון והכרעה
172,ME-19-03-57498-650,"אשר לנסיבות כתב האישום השני – לחובתו של הנאשם יש להתייחס לריבוי כלי הנשק בהם אחז; לתקופה הממושכת בה היו כלי הנשק ברשותו; לכך שלמרות הזדמנויות רבות שהיו לו, לא הסגיר הנאשם את הנשק לרשויות החוק.",דיון והכרעה
173,ME-19-03-57498-650,"לזכותו יש להתחשב בכך שטענתו (שנתאפשרה במסגרת הסדר הטיעון) לפיה מצא את הנשק במקום התקיפה כאשר חזר לשם, לא נסתרה; ובכך שלא עשה שימוש בנשק ולא העבירו לאחרים.",דיון והכרעה
174,ME-19-03-57498-650,"בהתחשב במכלול הנסיבות הקשורות באירוע בכתב האישום הראשון – ""כניסתו"" של הנאשם למארב; פעולתו כדי להתגונן נגד מי שארבו לו וביקשו לפגוע בו בכלי נשק שברשותם, שיש בה ""הגנה עצמית""; פציעתו הקשה של הנאשם במהלך האירוע – נוכח נסיבות אלה, ספק אם היה מקום להעמיד את הנאשם לדין בגין אירוע זה.",דיון והכרעה
175,ME-19-03-57498-650,"מכל מקום, מתחם העונש ההולם מתחיל במאסר על תנאי ועד מאסר קצר לריצוי בעבודות שירות.",דיון והכרעה
176,ME-19-03-57498-650,"אשר למתחם העונש ההולם באירוע השני – בהתחשב בנסיבות ביצוע העבירה, כמפורט לעיל, ובפסיקה הנוהגת, יש לקבוע מתחם עונש הולם בין 24 ל- 48 חודשי מאסר בפועל, לצד ענישה נלווית.",דיון והכרעה
177,ME-19-03-57498-650,"בכתב האישום השני מיוחסת לנאשם גם עבירה של הפרת תנאי מעצר בית, לאחר ששהה בבית הוריו.",דיון והכרעה
178,ME-19-03-57498-650,נסיבות ביצוע העבירה אינן חמורות – הנאשם לא היה במעצר בית מלא; הוא הגיע למקום בלווית המפקח; ובית הוריו מצוי באותו מתחם בו היה הנאשם באותה עת בבית סבו במעצר בית חלקי.,דיון והכרעה
179,ME-19-03-57498-650,"לפיכך, מתחם העונש ההולם בגין עבירה זו מתחיל במאסר על תנאי ועד מאסר קצר לריצוי בעבודות שירות.",דיון והכרעה
180,ME-19-03-57498-650,"לא הובאו במקרה זה נסיבות המצדיקות חריגה מן המתחם, לקולה או לחומרה.",דיון והכרעה
181,ME-19-03-57498-650,"במסגרת השיקולים לקולה, יש להתחשב בהודאתו של הנאשם, שקיבל אחריות למעשיו והביע חרטה על מעשיו.",דיון והכרעה
182,ME-19-03-57498-650,"בנוסף, יש להתחשב בכך שהנאשם שהה תקופה ממושכת במעצר בית.",דיון והכרעה
183,ME-19-03-57498-650,"במסגרת השיקולים לחומרה יש להתחשב בעברו הפלילי של הנאשם; בכך שהנאשם ביצע את העבירות מושא האישום השני בעת שניהל הליך בגין החזקת נשק באישום הראשון; בהערכת שירות המבחן באשר להתנהלותו של הנאשם ולסיכון להישנות העבירה; ובהמלצת שירות המבחן לגזור על הנאשם עונש מאסר בפועל, המלצה חריגה ככל שהיא באה משירות המבחן.",דיון והכרעה
184,ME-19-03-57498-650,"בהתחשב במכלול הנסיבות, ייגזר דינו של הנאשם בחלקו התחתון של מתחם הענישה, אך לא בתחתית.",דיון והכרעה
185,ME-19-03-57498-650,נוכח האמור לעיל אני דנה את הנאשם כמפורט להלן:,דיון והכרעה
186,ME-19-03-57498-650,"מאסר בפועל למשך 26 חודשים, בניכוי תקופת מעצרו של הנאשם מיום 9.3.2019 ועד 28.4.2019; ומיום 6.2.2020 ועד היום.",דיון והכרעה
187,ME-19-03-57498-650,"מאסר על תנאי של 8 חודשים, אותו לא ירצה הנאשם אלא אם יעבור, תוך שלוש שנים מיום שחרורו מהמאסר, כל עבירת נשק מסוג פשע.",דיון והכרעה
188,ME-19-03-57498-650,"הנשק אשר נתפס ברשותו של הנאשם יחולט או יושמד, לפי שיקול דעת המאשימה.",דיון והכרעה
189,ME-19-03-57498-650,זכות ערעור לבית המשפט העליון בתוך 45 יום מהיום.,דיון והכרעה
190,ME-19-03-57498-650,המזכירות תשלח העתק לשירות המבחן.,דיון והכרעה
191,ME-19-03-57498-650,"5129371ניתן היום,  כ""ח כסלו תשפ""א, 14 דצמבר 2020, במעמד הצדדים ומתורגמן לשפה הערבית.",דיון והכרעה
192,ME-19-03-57498-650,הערה שנוספה לאחר הדיון: הנאשם השתתף בדיון באמצעות VC.,דיון והכרעה
193,ME-19-03-57498-650,רבקה פרידמן פלדמן 54678313,דיון והכרעה
