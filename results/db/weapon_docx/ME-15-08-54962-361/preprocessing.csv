,verdict,text,part
0,ME-15-08-54962-361,כב' השופט אלון אינפלד,"בפני: כב' השופט אריאל ואגו - אב""ד"
1,ME-15-08-54962-361,כב' השופט אריאל חזק,"בפני: כב' השופט אריאל ואגו - אב""ד"
2,ME-15-08-54962-361,"תפ""ח 54962-08-15","בפני: כב' השופט אריאל ואגו - אב""ד"
3,ME-15-08-54962-361,המאשימה:              מדינת ישראל,"בפני: כב' השופט אריאל ואגו - אב""ד"
4,ME-15-08-54962-361,"ע""י פמ""ד עו""ד מסעד מסעד","בפני: כב' השופט אריאל ואגו - אב""ד"
5,ME-15-08-54962-361,הנאשם:                    ואאל עודה,נגד
6,ME-15-08-54962-361,"ע""י ב""כ עו""ד עבד אבו עמאר",נגד
7,ME-15-08-54962-361,"חוק העונשין, תשל""ז-1977: סע'  40ג, 40ז, 40ט, 144 (ב), 301 (1), 329 (א)(2), 40 יא, 40  יג' (א), 499, 499 (א)(1)",נגד
8,ME-15-08-54962-361,"תקנות ההגנה (שעת-חירום), 1945: סע'  85 (1)(א)",נגד
9,ME-15-08-54962-361,"חוק המאבק בטרור, תשע""ו-2016: סע'  22(ב)",נגד
10,ME-15-08-54962-361,"חוק המאבק בטרור, תשע""ו-2016",נגד
11,ME-15-08-54962-361,"הנאשם, תושב עזה, יליד 1975, נעצר והוגש נגדו כתב אישום בגין עבירות נגד ביטחון המדינה, שבוצעו במועדים שונים משנת 2006 עד אמצע 2014.","השופט אריאל ואגו - אב""ד: "
12,ME-15-08-54962-361,"במסגרת הסדר טיעון, שלא כלל הסכמה עונשית, ושהצדדים הגיעו אליו במהלך שמיעת הראיות בתיק, הודה הנאשם והורשע, בעובדותיו של כתב אישום מתוקן שהוגש נגדו,  וקביעת העונש שיש להשית עליו בפרשה זו, היא נשוא גזר דיננו הנדון כעת.","השופט אריאל ואגו - אב""ד: "
13,ME-15-08-54962-361,"הנאשם הודה (ישיבה מיום 29.5.17), בעובדות כתב אישום מתוקן, האוחז שישה אישומים, והורשע, בהכרעת הדין, בעבירות הנקובות שם, לפי סעיפי החיקוק שיוחסו לו.",כתב האישום המתוקן וההרשעה על פיו:
14,ME-15-08-54962-361,"האישום הראשון -  עניינו ירי מאקדח לעבר חייל צה""ל בעמדת תצפית.",כתב האישום המתוקן וההרשעה על פיו:
15,ME-15-08-54962-361,"בתחילת 2006, עבד הנאשם כשומר במעבר ארז, יחד עם חברו ""אבו סולטאן"", והיה מצויד באקדח ששייך לאחיו.",כתב האישום המתוקן וההרשעה על פיו:
16,ME-15-08-54962-361,"הוא התערב עם החבר כי הוא יכול לבצע פיגוע ירי לעבר חייל שניצב בעמדת תצפית של צה""ל, וגם אבו סולטאן הביע נכונות לבצע פיגוע כזה.",כתב האישום המתוקן וההרשעה על פיו:
17,ME-15-08-54962-361,"בכך נקשר קשר בין השניים לבצע ירי לעבר התצפית, ואבו סולטאן ירה שני כדורים, ובהמשך הנאשם ירה שלושה כדורים.",כתב האישום המתוקן וההרשעה על פיו:
18,ME-15-08-54962-361,"הכוח השיב אש, והשניים נמלטו.",כתב האישום המתוקן וההרשעה על פיו:
19,ME-15-08-54962-361,"בשל עובדות אלה הורשע הנאשם בקשירת קשר לפשע (חבלה בכוונה מחמירה), לפי סעיף 499 לחוק העונשין, תשל""ז- 1977, חבלה בכוונה מחמירה, לפי סעיף 329 (א)(2) לחוק, ובעבירות נשק (נשיאת נשק), לפי סעיף 144 (ב) לחוק.",כתב האישום המתוקן וההרשעה על פיו:
20,ME-15-08-54962-361,האישום השני - עניינו מעורבות הנאשם בתכנון ובהכנות לירי טילים על ישראל.,כתב האישום המתוקן וההרשעה על פיו:
21,ME-15-08-54962-361,"בסוף 2013, או תחילת 2014, פנה אל הנאשם אחראי חוליית הטילים, בגדודי חללי אל אקצה, שהוא התאחדות בלתי מותרת וארגון טרור, והציע לו להצטרף לחוליה.",כתב האישום המתוקן וההרשעה על פיו:
22,ME-15-08-54962-361,"הנאשם הסכים, ובין חברי החוליה נקשר קשר לחפור בורות להטמנת טילים שישוגרו לישראל.",כתב האישום המתוקן וההרשעה על פיו:
23,ME-15-08-54962-361,"חברי החוליה חפרו בורות ברוחב ובעומק של כשני מטר, במטע זיתים, ברצועת עזה, וחבר אחר הביא לשם שני טילים וחצובות לשיגור.",כתב האישום המתוקן וההרשעה על פיו:
24,ME-15-08-54962-361,"האחר הציב את החצובות ועליהם הטילים בבורות שנחפרו, וחיבר אליהם שעון עצר לשיגור.",כתב האישום המתוקן וההרשעה על פיו:
25,ME-15-08-54962-361,"חברי החוליה כיסו את הטילים, בלוחות וחול, ועזבו המקום.",כתב האישום המתוקן וההרשעה על פיו:
26,ME-15-08-54962-361,"בשל פעילות זו הורשע הנאשם בחברות ופעילות בהתאחדות בלתי מותרת, בניגוד לסעיף 85 (1)(א) של תקנות ההגנה (שעת חירום) 1945 [כיום- סעיף 22(ב) לחוק המאבק בטרור תשע""ב- 2016].",כתב האישום המתוקן וההרשעה על פיו:
27,ME-15-08-54962-361,"האישום השלישי - אף הוא, עניינו מעורבות בקשר ובהכנות לירי טילים על ישראל.",כתב האישום המתוקן וההרשעה על פיו:
28,ME-15-08-54962-361,"בסמוך למועד הנ""ל,  חבר הנאשם לשלושה חברי חוליה אחרים, ובהגיעם לאדמה חקלאית בשטח פתוח ברצועה, הנחה אחד האחרים את חברי החוליה היכן לחפור, עם טוריה ואתים, ואותו אחר הלך וחזר למקום עם ארבעה טילים שאותם הטמין על גבי חצובות בבורות שנחפרו, וצייד אותם בשעון עצר לשיגור.",כתב האישום המתוקן וההרשעה על פיו:
29,ME-15-08-54962-361,"לאחר כיסוי הבורות, בידי הנאשם וחבריו, הם עזבו את המקום.",כתב האישום המתוקן וההרשעה על פיו:
30,ME-15-08-54962-361,הנאשם הורשע בגין כך באותם סעיפי החיקוק נשוא האישום השני.,כתב האישום המתוקן וההרשעה על פיו:
31,ME-15-08-54962-361,"האישום הרביעי - גם כאן, ובאותו מועד לערך, החוליה, שבה הנאשם היה חבר, הגיעה לשטח חקלאי פתוח, שם הנחה אותם מפקד החוליה היכן לחפור, והוא עזב וחזר מצויד בשני טילים, שאותם הטמין על גבי חצובות בבורות שנחפרו, וחיבר להם שעון עצר לשם שיגור לכיוון ישראל.",כתב האישום המתוקן וההרשעה על פיו:
32,ME-15-08-54962-361,"גם הפעם, לאחר כיסוי והטמנת הטילים, אנשי החוליה, ובהם הנאשם, עזבו את המקום.",כתב האישום המתוקן וההרשעה על פיו:
33,ME-15-08-54962-361,"בגין כך הורשע הנאשם בסעיפי החיקוק נשוא האישומים השני והשלישי, כפי שאוזכרו לעיל.",כתב האישום המתוקן וההרשעה על פיו:
34,ME-15-08-54962-361,"האישום החמישי - במהלך מבצע ""צוק איתן"", סביב יולי 2014, הנאשם קשר, עם ארבעה נוספים,  לירות טילים לעבר שטח ישראל כדי לפגוע בשטחה ולהמית ישראלים.",כתב האישום המתוקן וההרשעה על פיו:
35,ME-15-08-54962-361,"סוכם ללכת לאזור החורשות בסג'עיה, שם היה מוצב טיל מוכן לשיגור.",כתב האישום המתוקן וההרשעה על פיו:
36,ME-15-08-54962-361,"חלקו של הנאשם היה לתצפת ולוודא שאין מזל""טים ומסוקים של צה""ל באזור, ובמקביל - אחר בשם איברהים שיגר את הטיל לעבר ישראל.",כתב האישום המתוקן וההרשעה על פיו:
37,ME-15-08-54962-361,"בשל כך, הורשע הנאשם בחברות ופעילות בהתאחדות בלתי מותרת, בקשירת קשר לפשע, ועבירות נשק, לפי סעיפי החיקוק שאוזכרו, ובנוסף - בעבירת ניסיון לרצח, לפי סעיף 301 (1) לחוק העונשין.",כתב האישום המתוקן וההרשעה על פיו:
38,ME-15-08-54962-361,"האישום השישי - במהלך מבצע ""צוק איתן"", שוב נקשר קשר בין הנאשם לבין שלושה אחרים, ובהם איברהים הנ""ל, לירי טילים לעבר ישראל כדי לפגוע ולהמית ישראלים.",כתב האישום המתוקן וההרשעה על פיו:
39,ME-15-08-54962-361,"כאשר היו בדרכם לאזור החורשות בסג'עיה שם היה מוצב טיל, התקשרה אחותו של הנאשם והודיעה שאמו חולה ומאושפזת ועליו להגיע בדחיפות אליה.",כתב האישום המתוקן וההרשעה על פיו:
40,ME-15-08-54962-361,הוא הודיע לאיברהים שהוא נאלץ לעזוב את המקום וכך היה.,כתב האישום המתוקן וההרשעה על פיו:
41,ME-15-08-54962-361,"בשל האמור, הורשע הנאשם בפעילות בהתאחדות בלתי מותרת, לפי החיקוק הנ""ל, וכן בקשירת קשר לפשע (רצח), לפי סעיף 499 (א)(1) של חוק העונשין.",כתב האישום המתוקן וההרשעה על פיו:
42,ME-15-08-54962-361,"ב""כ המאשימה, עו""ד מסעד, עמד על הערך החברתי שנפגע ממעשי העבירה והוא בטחון המדינה, הציבור, וחיילי צה""ל, המבצעים תפקידם.",טיעוני הצדדים לעונש:
43,ME-15-08-54962-361,"נפגע ערך בסיסי של קדושת חיי אדם, כאשר שיגור טילים לעבר ישראל מהווה פוטנציאל ממשי לפגיעה בחיי אדם וברכוש.",טיעוני הצדדים לעונש:
44,ME-15-08-54962-361,"נוצרת תחושת חרדה בקרב התושבים, ואובדן ביטחון בסיסי.",טיעוני הצדדים לעונש:
45,ME-15-08-54962-361,"מדובר, כנטען, בפגיעה משמעותית בערכים אלה, שכן, פעילותו הייתה במספר הזדמנויות וביותר מדרך אחת.",טיעוני הצדדים לעונש:
46,ME-15-08-54962-361,"באשר לאישום הראשון, הירי מאקדח לעבר תצפית צה""לית, הפנה התובע למתחם הענישה שנקבע במקרה דומה בעובדותיו, הגם ששם סעיף האישום היה ניסיון רצח, וזאת, כאשר, ביהמ""ש המחוזי בב""ש, קבע, בעניינו של יאסר אבו חאמד (תפ""ח 1103/06), מתחם של בין 6 ל-10 שנות מאסר.",טיעוני הצדדים לעונש:
47,ME-15-08-54962-361,"ביהמ""ש העליון הפחית, בערעור, את העונש הכולל שנגזר על הנאשם, אך לא התערב במתחמי הענישה.",טיעוני הצדדים לעונש:
48,ME-15-08-54962-361,"לגבי האישומים שני, שלישי ורביעי, שב והפנה עו""ד מסעד למתחם שנקבע בגין עבירות דומות,  בעניינו של ""אבו חאמד"", ושהועמד על בין 6 ל-10 שנות מאסר.",טיעוני הצדדים לעונש:
49,ME-15-08-54962-361,"לטעמו, נסיבות ענייננו אף חמורות מאלה שהיו אצל אבו חאמד.",טיעוני הצדדים לעונש:
50,ME-15-08-54962-361,"המאשימה גם הפנתה לתפ""ח 1010/09, בעניין ""חוסאם עטאר"" (בימ""ש מחוזי ב""ש, מיום 8.4.13) שם נקבע מתחם זהה בגין עבירות דומות.",טיעוני הצדדים לעונש:
51,ME-15-08-54962-361,עוד הפנה התובע לפסיקה הבאה:,טיעוני הצדדים לעונש:
52,ME-15-08-54962-361,"תפ""ח 1051/06 - בעניין ג'ומעה עזאם, שם הורשע הנאשם בניסיון רצח, שתי עבירות של קשירת קשר לפשע, ארבע עבירות בנשק והסתננות, כאשר, בין היתר, ירה, יחד עם אחרים, טיל לעבר מדינת ישראל, בית המשפט המחוזי קיבל עתירה משותפת, בהסדר טיעון, להשית על הנאשם 20 שנות מאסר.",טיעוני הצדדים לעונש:
53,ME-15-08-54962-361,"תפ""ח 1073/08 - בעניין סמי עמור, שם השית ביהמ""ש המחוזי על הנאשם 19 שנות מאסר בגין שלושה אישומים, שכללו שתי עבירות ניסיון רצח, פעילות בהתאחדות בלתי מותרת ומסירת ידיעות לאויב העלולות להיות לו לתועלת.",טיעוני הצדדים לעונש:
54,ME-15-08-54962-361,"אשר לנסיבות הקשורות בביצוע העבירה - ציין עו""ד מסעד, שהירי מהאקדח על עמדת צה""ל ב 2006, מעיד על זילות הנאשם בחיי אדם ובערכים המוגנים שתוארו, כאשר ירה, יחד עם חברו, במסגרת מעין התערבות על מוכנותם לבצע פיגוע ירי.",טיעוני הצדדים לעונש:
55,ME-15-08-54962-361,"אשר לחידוש פעילותו העוינת, ב-2013, כחבר ביחידת הטילים של גדודי אל אקצה, המאשימה רואה בכך הסלמה, כאשר מדובר בהתגייסות לארגון עוין, ובלקיחת חלק בלתי נפרד בפעילות חוליה האמונה על שיגור טילים.",טיעוני הצדדים לעונש:
56,ME-15-08-54962-361,"הנאשם היה שותף בחפירת הבורות, במישרין, ובעקיפין - גם בהובלת הטילים ובהנחתם שם.",טיעוני הצדדים לעונש:
57,ME-15-08-54962-361,"בסך הכל נחפרו 8 בורות, והובלו לאתרים הללו שמונה טילים שיועדו לשיגור.",טיעוני הצדדים לעונש:
58,ME-15-08-54962-361,"צוין גם חלקו של הנאשם בתצפית כדי לוודא שאין מסוקים ומזל""טים של חיל האוויר, עת חבר אחר בחוליה שיגר טיל.",טיעוני הצדדים לעונש:
59,ME-15-08-54962-361,"המדינה רואה בנאשם כמי שחלקו דומיננטי ומרכזי, שכן, אבטחת האתר היא חוליה חשובה וחיונית לפעולת השיגור.",טיעוני הצדדים לעונש:
60,ME-15-08-54962-361,הגם שאין ראיות שנגרם נזק בפועל - הפוטנציאל חמור וקשה.,טיעוני הצדדים לעונש:
61,ME-15-08-54962-361,"לגבי האישום השישי - הנאשם עזב את חבריו טרם השיגור, רק משום שהוזעק למיטת חוליה של אמו.",טיעוני הצדדים לעונש:
62,ME-15-08-54962-361,"אין מדובר בפעילות אקראית, בכל האמור בחוליית הטילים, כי אם בתכנון מראש וברצף של אירועים.",טיעוני הצדדים לעונש:
63,ME-15-08-54962-361,"גם הירי באישום הראשון, הוא אומנם ""ספונטאני"", אך מעיד על תעוזה ומסוכנות הנאשם.",טיעוני הצדדים לעונש:
64,ME-15-08-54962-361,"הנאשם, כנטען, הונע מתוך כוונה לפגוע בביטחון המדינה ולגרום להרג אזרחים ואנשי כוחות הביטחון, וזאת לאורך תקופה, ובנחישות.",טיעוני הצדדים לעונש:
65,ME-15-08-54962-361,"מדובר בפעילות במסגרת ארגון רצחני, שאלה מטרותיו.",טיעוני הצדדים לעונש:
66,ME-15-08-54962-361,"המאשימה ביקשה, לאור האמור, לקבוע מתחמי עונש הולם, כך, שבגין האישום הראשון הוא ינוע בין 6 ל- 10 שנות מאסר, בגין כל אחד מהאישומים  2 עד 4 - מתחם זהה של 6-10 שנות מאסר, בגין האישום החמישי 12 עד 18 שנות מאסר, וביחס לאישום השישי - בין 4 ל-7 שנות מאסר.",טיעוני הצדדים לעונש:
67,ME-15-08-54962-361,"אשר לענישה בתוך המתחמים הללו, המאשימה מבקשת לשקול כשיקול מרכזי את הרתעת היחיד והרבים, כנדרש בסוג זה של עבירות, ולא לייחס משקל לנסיבותיו האישיות של הנאשם, ולפיכך, היא עותרת לענישה ברף האמצעי של כל מתחם, ולקביעת עונש כולל ומצטבר בגין מכלול האירועים.",טיעוני הצדדים לעונש:
68,ME-15-08-54962-361,עוד התבקשנו להשית מאסר מותנה וקנס כספי על הנאשם.,טיעוני הצדדים לעונש:
69,ME-15-08-54962-361,"הסנגור, עו""ד אבו עמאר, פתח בכך, שהנאשם, שהוא כבן 42, נשוי ואב לשישה,  נעצר כאשר הגיע, על סמך היתר כדין, לקבל טיפול רפואי בישראל.",טיעוני ההגנה:
70,ME-15-08-54962-361,"היה זה לאחר שזנח את הפעילות הביטחונית, שנטל בה חלק פרק זמן קצר של חודשים ספורים.",טיעוני ההגנה:
71,ME-15-08-54962-361,"יש בכך להראות, שמבחינתו ובראייתו, לא עשה שום דבר חמור במיוחד, ולא היסס להגיע למעבר הגבול ולא חשש ממעצר.",טיעוני ההגנה:
72,ME-15-08-54962-361,"בעיני עצמו (ובלא שההגנה חוזרת בה מההודאה בכתב האישום ככתבו), היה הנאשם כמעין ""סבל"" ופועל פשוט במסגרת אותה חוליה.",טיעוני ההגנה:
73,ME-15-08-54962-361,"ביחס לאישום הראשון, צוין, במסגרת הטיעונים, שמעצר הנאשם נעשה סמוך למועד התיישנות העבירה מ 2006, ויש להתחשב בכך.",טיעוני ההגנה:
74,ME-15-08-54962-361,"מדובר יותר באירוע של קלות דעת, ובהקנטה הדדית של שני החברים (אותה ""התערבות""), מאשר בניסיון פיגוע.",טיעוני ההגנה:
75,ME-15-08-54962-361,"האקדח הוחזק על ידי הנאשם כשתפקד בתור שומר, משמע – לא הובא למקום לצורך הירי על העמדה.",טיעוני ההגנה:
76,ME-15-08-54962-361,"הסנגור הביע ספק, אם מלכתחילה, בוצע הירי מטווח יעיל לגבי אקדח, ופקפק בסיכוי שקליעים יכלו לפגוע בחיילים המוצבים באותה תצפית.",טיעוני ההגנה:
77,ME-15-08-54962-361,"נאמר מיד, שאין משקל לטיעון זה, שכן טווח הירי לא היה מהעובדות שננקבו באישום, ושבהן הודה הנאשם, ונאמר שם, שהכדורים נורו לעבר העמדה, וכי כוח צה""ל השיב באש.",טיעוני ההגנה:
78,ME-15-08-54962-361,משמע - היתה מודעות לכך שבוצע ירי כלפי אותה עמדה.,טיעוני ההגנה:
79,ME-15-08-54962-361,"הסנגור ביקש שלגבי אישום זה ייקבע מתחם נמוך מלכתחילה, והענישה בגדרו תהיה בתחתיתו ואף ברף נמוך החורג  מאותה תחתית.",טיעוני ההגנה:
80,ME-15-08-54962-361,"אשר לאישומים, שעניינים ההשתתפות בירי טילים, מדובר, לשיטת ההגנה, בפעילות מינורית שהתפרסה על חודשים ספורים, החל מדצמבר 2013, ושחלקו של הנאשם בה, היה קטן, שינוע אמל""ח וחפירה גרידא.",טיעוני ההגנה:
81,ME-15-08-54962-361,"תפקידו היה כשל ""פועל שחור"", ולא תפקיד מנהיגותי, כפי שרואים בפסיקה שהתובע ביקש לסמוך עליה.",טיעוני ההגנה:
82,ME-15-08-54962-361,הסנגור הגדיר את הנאשם כמצוי בתחתית השרשרת של הפעילות העוינת.,טיעוני ההגנה:
83,ME-15-08-54962-361,"פרט לאירוע האישום החמישי, הוא כלל לא נכח כאשר הטיל שוגר בפועל ואין לו ידע והכשרה לבצע זאת.",טיעוני ההגנה:
84,ME-15-08-54962-361,"אף כאשר נכח בפועל בשיגור (האישום החמישי), כאשר, אין לכחד, שמעצם נוכחותו היה שותף לירי, מדובר בביצוע בצוותא, אך בדרגה נמוכה, באשר, הוא לא לחץ על כפתור השיגור ולא התעסק עם הטיל עצמו.",טיעוני ההגנה:
85,ME-15-08-54962-361,"הסנגור מסכים, שדי בכך כדי להוות פעילות מסוכנת וחמורה, מהיבט הביצוע בצוותא, אך, כאשר לא הנאשם קיבל את ההחלטות ולא הוא הביא את החומרים למקום, יש לראות בו משתתף זוטר ביותר.",טיעוני ההגנה:
86,ME-15-08-54962-361,"אף כאן, יש להעיר, שנשמט מטיעונו של הסנגור, שלפי העובדות בהן הודה הנאשם, לא התמצה חלקו בנוכחות באתר השיגור יחד עם חברי החוליה, אלא, היה לו תפקיד מוגדר של תצפית כנגד מסוקים או מל""טים צה""ליים, בשעה שאברהים ביצע את השיגור.",טיעוני ההגנה:
87,ME-15-08-54962-361,"לטעמו של ב""כ הנאשם, הגם שאישומי חוליית הטילים פוצלו למספר אישומים, כשניתן היה לאחדם, ראוי, לעת קביעת המתחמים, לקבוע מתחם ענישה אחד לכולם, ולמצער, לייחד רק את האישום החמישי למתחם נפרד.",טיעוני ההגנה:
88,ME-15-08-54962-361,"הסנגור הוסיף והצביע על זניחת הפעילות הביטחונית, ביוזמת הנאשם, כתום אותם חודשים ספורים, ועל כך שלא ניסה להתקדם בארגון ולקבל תפקיד כלשהו.",טיעוני ההגנה:
89,ME-15-08-54962-361,"לא הייתה לו מוטיבציה לכך, ואף לא הכישורים, וכל רצונו היה להתפרנס.",טיעוני ההגנה:
90,ME-15-08-54962-361,"כאשר הבחין שמדובר בפעילות מסוכנת, הוא זנח אותה וחדל מהמעשים.",טיעוני ההגנה:
91,ME-15-08-54962-361,"גם האירוע הראשון, ב 2006, לא היה על רקע אידיאולוגי, אלא סוג של אימפולסיביות והתגרות מצד חברו.",טיעוני ההגנה:
92,ME-15-08-54962-361,"עוד התבקשנו להתחשב בכך, שאין ראייה לנזק כלשהו שנגרם כתוצאה ממעשי הנאשם, לרכוש או לנפש.",טיעוני ההגנה:
93,ME-15-08-54962-361,"עו""ד אבו עמאר ביקש לא למצות הדין עם הנאשם, שמצבו הרפואי לא טוב, ושאיננו מקרה ""קלאסי"" של חברות בארגון טרור ופעילות מושכלת בגדרו.",טיעוני ההגנה:
94,ME-15-08-54962-361,"לטעמו, מרשו הוא אחד מאותם אנשים פשוטים וקשי יום, שבשל תנאי דחק ועוני, נותנים שירותים לארגוני טרור כדי להתפרנס.",טיעוני ההגנה:
95,ME-15-08-54962-361,"כאשר ראה שאין זה מקור פרנסה מוצלח, קם וזנח את ההשתתפות בפעילות (יוער, שאין בכתב האישום ובהודאת הנאשם אזכור לכך, שפעל בעד שכר וכי פעולת חפירת פירי השיגור לטילים הייתה במסגרת ניסיון פרנסה).",טיעוני ההגנה:
96,ME-15-08-54962-361,"מהיבט קביעת מתחמי הענישה, סבורה ההגנה, שיש לאבחן עניינו של הנאשם מאלה של חברי ארגון טרור הפועלים מטעמים אידיאולוגיים ובפעילות חמורה יותר.",טיעוני ההגנה:
97,ME-15-08-54962-361,"לטעמו של הסנגור, בכך יש כדי לאבחן את הפסיקה שהתובע הציג בפנינו, שם היה מדובר במה שהגדיר כ""פעילות של ממש"" - הנחת מטענים על צירי תנועה של צה""ל, הפעלת מטען, ירי מטווח קצר ובנשק אוטומטי, או ירי מרגמות על ריכוזי חיילים.",טיעוני ההגנה:
98,ME-15-08-54962-361,"אף באותם מקרים, חמורים יותר, קיימת ענישה מתונה יחסית, של 6 או 7.5 שנות מאסר.",טיעוני ההגנה:
99,ME-15-08-54962-361,"הסנגור הציג פסיקה מתאימה (שתסקר להלן), ועתר לרף עונשי, שיהא אף נמוך מאותה ענישה, יחסית מתונה, שהביא בפנינו.",טיעוני ההגנה:
100,ME-15-08-54962-361,"הוא סבור, שאין לגזור על הנאשם יותר מ- 5 שנות מאסר.",טיעוני ההגנה:
101,ME-15-08-54962-361,"הנאשם  - לאחר סיום טיעוני הסנגור, סיפר, שנכנס לישראל לקבלת טיפול, ושיש לו 7 ילדים (להבנתנו - הסנגור אזכר 6 ילדים), ושכל חפצו הוא לפרנס את משפחתו, כאשר אין הרבה אפשרויות עבודה בעזה.",טיעוני ההגנה:
102,ME-15-08-54962-361,"לדבריו, כל פעילותו נעשית כדי להשתכר ולהתפרנס.",טיעוני ההגנה:
103,ME-15-08-54962-361,"הוא סובל מבעיה בעמוד השדרה, ובעזה המליצו לעשות את הניתוח בישראל, שכן, אם ינותח בעזה עלול הוא להישאר משותק.",טיעוני ההגנה:
104,ME-15-08-54962-361,"עוד הוסיף, כי לקח הלוואה על מנת לשלם על הניתוח, ועודנו שקוע בחובות ולא החזיר  את ההלוואה.",טיעוני ההגנה:
105,ME-15-08-54962-361,הנאשם לא התייחס במישרין לאישומים ולעבירות שעליהן הורשע.,טיעוני ההגנה:
106,ME-15-08-54962-361,הפסיקה שעליה נסמך הסנגור :,טיעוני ההגנה:
107,ME-15-08-54962-361,"תפ""ח 1074/07 (מחוזי ב""ש), מ""י נ.",טיעוני ההגנה:
108,ME-15-08-54962-361,"בכר אבו סבית - הנאשם, שהיה חבר בגדודי אל אקצא, ואף גייס אדם אחר לארגון, הוביל והניח, עם אחר, בשתי הזדמנויות מטענים, כדי שחיילי צה""ל יעלו עליהם, אך הצבא לא הגיע לשם.",טיעוני ההגנה:
109,ME-15-08-54962-361,"מטען שלישי, במשקל 40 ק""ג, הופעל לאחר שהנאשם השתתף בהנחתו, אך עזב את המקום.",טיעוני ההגנה:
110,ME-15-08-54962-361,"בהינתן הפעילות האקטיבית, על רקע אידיאולוגי, והגם שלא נגרם נזק או אבדות בנפש, נגזרו על הנאשם 10 שנות מאסר, לאחר שהורשע בניסיון רצח, סיוע לניסיון רצח, וחברות בהתאחדות בלתי מותרת.",טיעוני ההגנה:
111,ME-15-08-54962-361,"תפ""ח 1026/08 (מחוזי ב""ש), מ""י נ.",טיעוני ההגנה:
112,ME-15-08-54962-361,"אחמד חילס - הנאשם הודה בחברות בארגון חמאס ובשמירות חמושות וכן צויד, יחד עם שני חברי חוליה אחרים, במטען חבלה במשקל 15 ק""ג שחבריו הניחו לשם הפעלה אם יגיעו חיילים לאותו מקום.",טיעוני ההגנה:
113,ME-15-08-54962-361,"הנאשם וחבריו פירקו את המטען, שלא הופעל, והובילו אותו לבית אחד מהם.",טיעוני ההגנה:
114,ME-15-08-54962-361,הוא הורשע בחברות בהתאחדות בלתי מותרת ובניסיון לגרום למותם של חיילים.,טיעוני ההגנה:
115,ME-15-08-54962-361,"צוין, שהעובדה שלא נגרמו אבדות בנפש לא נבעה מסיבה שתלויה בנאשם, והוא נדון ל-7.5 שנות מאסר בפועל.",טיעוני ההגנה:
116,ME-15-08-54962-361,"תפ""ח 25902-12-10 (מחוזי ב""ש), מ""י נ. אשקר - הנאשם הודה והורשע בעבירת ניסיון רצח ופעילות בהתאחדות בלתי מותרת.",טיעוני ההגנה:
117,ME-15-08-54962-361,"הוא השתתף, עם שני שותפים, בניסיון לפוצץ טנק צה""ל עם טיל נ""ט וכן תכנן עם אחרים לפגוע בחיילי צה""ל בעזרת רובה צלפים, אך התכנית לא בוצעה.",טיעוני ההגנה:
118,ME-15-08-54962-361,"גם כאן צוין, שהעדר תוצאות קשות לא בא מחרטה של הנאשם או כיו""ב.",טיעוני ההגנה:
119,ME-15-08-54962-361,"אף הוא נדון ל-7.5 שנות מאסר בפועל, תוך התחשבות בהודאתו ובגילו הצעיר.",טיעוני ההגנה:
120,ME-15-08-54962-361,"תפ""ח 1115/08 (מחוזי ב""ש), מ""י נ. ג'יהאד מנצור - הנאשם הודה והורשע בחברות ופעילות בהתאחדות בלתי מותרת, עבירות נשק וניסיון לרצח.",טיעוני ההגנה:
121,ME-15-08-54962-361,"הוא עבר אימונים שונים בארגון טרור, מונה למפקד חוליה, אשר פתחה בירי לעבר כוחות צה""ל.",טיעוני ההגנה:
122,ME-15-08-54962-361,"כמו כן, הוא הוביל והניח מטען חבלה נגד כוחות צה""ל, ואף הפעילו, אך צה""ל השיב אש לעברו והוא חמק, בלא שנפגעו החיילים.",טיעוני ההגנה:
123,ME-15-08-54962-361,צוין חלקו האקטיבי והיוזם בפעילות.,טיעוני ההגנה:
124,ME-15-08-54962-361,"נלקחו בחשבון הודאתו, גילו הצעיר ונסיבות אישיות.",טיעוני ההגנה:
125,ME-15-08-54962-361,על הנאשם נגזרו 10 שנות מאסר בפועל.,טיעוני ההגנה:
126,ME-15-08-54962-361,"תפ""ח 1094/07 (מחוזי ב""ש), מ""י נ.",טיעוני ההגנה:
127,ME-15-08-54962-361,"סעיד חוסין - אושר הסדר טיעון, שכלל הסכמה עונשית של 9 שנות מאסר, על נאשם, שהורשע בניסיון לירי טיל ובניסיון לחטיפת חייל.",טיעוני ההגנה:
128,ME-15-08-54962-361,"ההסדר העונשי נומק, בין היתר, בכך, שעל אחיו, שהיה שותפו לעבירות, ואשר הורשע בעבירות רבות נוספות, נגזרו 12 שנות מאסר.",טיעוני ההגנה:
129,ME-15-08-54962-361,"תפ""ח 22343-07-11 (מחוזי ב""ש), מ""י נ. גרגאווי - הנאשם הודה והורשע ב- 9 אישומים, שכללו חברות בארגון טרור, נשיאת נשק,  הובלתו ויצורו, השגת ידיעות בעלות ערך צבאי, ניסיון רצח, ועוד.",טיעוני ההגנה:
130,ME-15-08-54962-361,הושתו עליו 9 שנות מאסר בפועל.,טיעוני ההגנה:
131,ME-15-08-54962-361,"מרבית העבירות בוצעו כאשר הנאשם היה קטין, ולא נקבעו לגביהן מתחמי ענישה.",טיעוני ההגנה:
132,ME-15-08-54962-361,"הנאשם הורשע, בין היתר, בשותפות בהנחת מטען נגד טנק, שלא הופעל לבסוף, וכן בהובלת פצצות מרגמה ובייצור טילים שישוגרו לישראל.",טיעוני ההגנה:
133,ME-15-08-54962-361,"נקבע מתחם ענישה יחיד, הרלוונטי לתיק שלפנינו, וזאת - באישום שעסק בשותפות בייצור טילים לשיגור לעבר שטח המדינה, והוא עמד על בין 6 ל-12 שנות מאסר, אולם, שם מדובר על הכנה וייצור, לאורך זמן של עשרות טילים, אך, לא בנוכחות בזמן הירי או בסמוך לכך.",טיעוני ההגנה:
134,ME-15-08-54962-361,"תפ""ח 1055/06 (מחוזי ב""ש), מ""י נ.",טיעוני ההגנה:
135,ME-15-08-54962-361,"מג'די מצרי - הנאשם הודה במסירת ידיעות לאויב, חברות בהתאחדות בלתי מותרת, אימונים צבאיים, וניסיון רצח.",טיעוני ההגנה:
136,ME-15-08-54962-361,"אחד האישומים היה בשל השתתפות בירי שני טילים לישראל, אשר בוצע בפועל על ידי חבריו לחוליה.",טיעוני ההגנה:
137,ME-15-08-54962-361,"לא נגרמו אבדות בנפש בשל הפעילות, ומדובר היה בנאשם צעיר שהודה ושיתף פעולה עם החוקרים.",טיעוני ההגנה:
138,ME-15-08-54962-361,הוא נדון ל-9.5 שנות מאסר בפועל.,טיעוני ההגנה:
139,ME-15-08-54962-361,"תפ""ח 1090/07 (מחוזי ב""ש), מ""י נ.",טיעוני ההגנה:
140,ME-15-08-54962-361,"חמדאן אבו מטלק - הנאשם הורשע, לפי הודאתו בסיוע לניסיון רצח, חברות בהתאחדות בלתי מותרת, ובניסיון רצח, ומדובר בהנחת מטען חבלה, יחד עם אחרים, שיועד לפגוע ברכב צה""לי וכן בירי לעבר ג'יפ של צה""ל.",טיעוני ההגנה:
141,ME-15-08-54962-361,הוא נדון ל-7.5 שנות מאסר בפועל.,טיעוני ההגנה:
142,ME-15-08-54962-361,"תפ""ח 1168/08 (מחוזי ב""ש), מ""י נ. טארק חילס - הנאשם הודה והורשע באימונים צבאיים אסורים, נשיאת נשק ובניסיון רצח.",טיעוני ההגנה:
143,ME-15-08-54962-361,"מדובר בירי שתי פצצות מרגמה, במסגרת חוליית טרור, כאשר הירי בוצע לעבר ישראל, אך לא נגרמו אבדות בנפש.",טיעוני ההגנה:
144,ME-15-08-54962-361,"מתחם הענישה שנקבע לגבי אישום הירי, שבגינו הורשע בניסיון רצח, היה בין 8 ל-14 שנות מאסר וצוין, שהכוונה הייתה להרוג אזרחים וחיילים.",טיעוני ההגנה:
145,ME-15-08-54962-361,בגין כלל העבירות הוטל על הנאשם מאסר בפועל של 10 שנים.,טיעוני ההגנה:
146,ME-15-08-54962-361,"יוער, שלהסתמכות על גזרי דין, שניתנו טרם החלת תיקון 113, משקל מוגבל למדי, שכן, לנגד עיננו בעיקר העונש הסופי שנגזר, והמשקלל נסיבות אישיות וכאלה שאינן קשורות בביצוע העבירה.",טיעוני ההגנה:
147,ME-15-08-54962-361,"חשיבותם של פסקי דין, שניתנו בתקופה מאוחרת יותר, היא בכך, שמאלה - ניתן לגזור את התייחסות בתי המשפט למתחמי הענישה, וכאשר מדובר בנסיבות ביצוע העבירות, שהן דומות לענייננו, דווקא בכך יש משום עזר ואמת מידה לקביעות המתחייבות בפרשה הנדונה כעת.",טיעוני ההגנה:
148,ME-15-08-54962-361,"עוד יוער, שמשקל הפסיקה היחסית מקלה, מלפני כעשור ומעלה, פחת, גם משום גישת ביהמ""ש העליון, בשנים האחרונות, במתן גושפנקה להחמרה עונשית  בנשוא דיוננו, כפי שהתבטאה בפסיקת בתי המשפט המחוזיים שהגיעה לערכאת הערעור.",טיעוני ההגנה:
149,ME-15-08-54962-361,"על פי המתווה העונשי נשוא תיקון 113 של חוק העונשין, יש להשית על הנאשם עונש, שיהלום את חומרת מעשה העבירה, בנסיבותיו, ולפי מידת אשמו של הנאשם (עיקרון ההלימה).",דיון והכרעה:
150,ME-15-08-54962-361,"לפיכך, וכמצוות המחוקק,  עלינו לקבוע מתחם עונש הולם בגין המעשים שעליהם הורשע הנאשם, תוך התחשבות בפרמטרים החקוקים, שנקבעו, ולפי הנסיבות הקשורות בביצוע העבירות, ולאחר מכן -בתוך המתחם שיקבע - יש לקבוע מהו העונש המתאים, בהתחשב בנסיבות שאינן קשורות לביצוע העבירה.",דיון והכרעה:
151,ME-15-08-54962-361,"נזכיר, בתמצית, את ליבת הנסיבות הרלוונטיות לאישומים השונים:",דיון והכרעה:
152,ME-15-08-54962-361,"האישום הראשון - עניינו ירי באקדח לעבר חייל, יחד עם אחר.",דיון והכרעה:
153,ME-15-08-54962-361,"האישומים שני, שלישי, ורביעי - עוסקים בפעילות במסגרת ארגון טרור, כאשר, זו התבטאה בעבודות חפירה, לצורך ירי טילים לישראל, אך ללא נוכחות בעת הירי, וכשהנאשם עוזב את המקום טרם כך.",דיון והכרעה:
154,ME-15-08-54962-361,"האישום החמישי - עניינו ירי טיל לישראל, כאשר הנאשם שותף פעיל, וחלקו - צופה לשמיים כדי להזהיר מכלי טיס.",דיון והכרעה:
155,ME-15-08-54962-361,ההרשעה כאן היא גם בניסיון לרצח.,דיון והכרעה:
156,ME-15-08-54962-361,"האישום השישי - עוסק בקשירת קשר לירי טילים נוסף אל ישראל, ואף תחילת תנועה למימוש הקשר, אך, הנאשם לא המשיך בהשתתפות בתוכנית בשל מחלת אמו.",דיון והכרעה:
157,ME-15-08-54962-361,"מכל המעשים הללו נפגעו ערכים חברתיים מוגנים, של שמירת ביטחון מדינת ישראל וריבונותה, והערך של קדושת החיים.",דיון והכרעה:
158,ME-15-08-54962-361,"שיגור הטילים, כמו גם הירי מהאקדח ב- 2006, היה בהם פוטנציאל ממשי לקיפוח חיי אדם או לפגיעה קשה בגוף ובנפש.",דיון והכרעה:
159,ME-15-08-54962-361,"נסיבות ביצוע העבירות, בידי הנאשם, בהתאם לאמות המידה נשוא סעיף 40ט  של חוק העונשין, לאחר תיקון 113, מצביעות על דרגת חומרה בינונית, מהיבט מעשי הנאשם, וכאשר באים לגזור את מידת אשמו בהן, אף שעסקינן בעבירות שחומרתן, כשלעצמן, מופלגת.",דיון והכרעה:
160,ME-15-08-54962-361,"הירי על  עמדת צה""ל לא בוצע מתוך תכנון מראש, אלא, בגחמת רגע, של אותה ""התערבות"" עם חבר, ואף האקדח היה בזירה מכוח עיסוקו של הנאשם בשמירה, ולא הובא על ידו לשם כך.",דיון והכרעה:
161,ME-15-08-54962-361,"אולם, פוטנציאל הנזק עדיין היה ממשי ומשמעותי, ונסיבות הביצוע מעידות על זילות בחיי אדם, ועל נכונות הנאשם לבצע ירי מסוכן, ירי אשר למרות סיפור ה""התערבות"", עדיין, לפי העובדות שהונחו בפנינו, הונע על רקע ביטחוני, ומתוך כוונה להטיל בחייל צה""ל מום או נכות.",דיון והכרעה:
162,ME-15-08-54962-361,"בשלושת אישומי חפירת הבורות לשם הצבת טילים, הורשע הנאשם, כזכור, בפעילות בהתאחדות בלתי מותרת, ולא בשותפות בירי בפועל, ככל שהתבצע, לאחר עזיבתו את המקום.",דיון והכרעה:
163,ME-15-08-54962-361,"חלקו בפעילות לא היה, כפי שמציע הסנגור, כשל ""פועל שחור"", שכן, מדובר במעשים שנעשו במסגרת ארגון הטרור ולשם קידום מטרותיו, כאשר, הנאשם מודע לטיב החפירה ולמטרתה (עזיבת הנאשם את אתר העבודה, לאחר שחפר את הבורות, הייתה אחרי שהחצובות והטילים הוצבו במקום, ואף כוסו בלוחות ובחול בידי חברי החוליה, וכשברור להם למה הם מיועדים).",דיון והכרעה:
164,ME-15-08-54962-361,"עם זאת, ברי, שלא הוא זה ששינע את הטילים למקום או שהציבם בפועל וכיוון אותם לישראל.",דיון והכרעה:
165,ME-15-08-54962-361,"חלקו התמצה בביצוע החפירה באדמה, וכיסוי הבורות לאחר הצבת הטילים.",דיון והכרעה:
166,ME-15-08-54962-361,"באישום החמישי, אנו רואים הסלמה בנסיבות ביצוע העבירה ובחלקו של הנאשם בירי הטיל, כאשר הוא נוכח בשיגור, ומהווה חוליה די משמעותית בשרשרת, שכן, התצפית שביצע כנגד האפשרות שמטוסים או מל""טים צה""ליים יזהו אותו ואת חבריו, היא שאפשרה וסיפקה את ""האור הירוק"" לשיגור, בלא שהחוליה תהיה חשופה לפגיעה נגדית מיידית לאחר מכן.",דיון והכרעה:
167,ME-15-08-54962-361,"עדיין, לא מדובר במי שיזם את הביצוע ובמי ששיגר בפועל, אלא, במעגל שני של מעורבות ושל השפעה על המתרחש.",דיון והכרעה:
168,ME-15-08-54962-361,"האישום השישי - עוסק בקשירת קשר לשיגור טיל רצחני נוסף, ושוב - הדבר נעשה במסגרת הפעילות בחוליית הטילים, וכאשר, בזמן  פרישת הנאשם מהתכנון הרצחני, בשל ההודעה על אשפוז אמו, חברי החוליה כבר היו בדרך לחורשה, ששם כבר היה מוצב טיל.",דיון והכרעה:
169,ME-15-08-54962-361,"הקשר היה, אם כן, ריאלי ונחוש.",דיון והכרעה:
170,ME-15-08-54962-361,"ברם, גם כאן, אין טענה שהנאשם, שלצידו היו עוד שלושה חברים, היה מפקד החוליה או יוזם של פעילותה הנפשעת.",דיון והכרעה:
171,ME-15-08-54962-361,"מכל האמור - מדובר במדרג בינוני של חומרה, בתוך מכלול חמור, כשלעצמו, כאשר בוחנים את  היבט נסיבות מעורבותו של הנאשם וחלקו היחסי במכלול.",דיון והכרעה:
172,ME-15-08-54962-361,"בבואנו לקבוע מתחם ההולם, בנסיבות אלה, את העבירות השונות, יש להתחשב, לפיכך, בנסיבות הללו שתוארו, וניתן להסתייע במתחמים שקבעו בתי המשפט במקרים דומים, כאשר, בחלקם, מדובר היה על מערך נסיבתי שהוא אף חמור ומכביד מכפי שבענייננו.",דיון והכרעה:
173,ME-15-08-54962-361,"נזכיר, שבקביעת המתחמים אין אנו ""כבולים"" בעמדה העונשית שהמדינה מציעה, במסגרת הטיעונים לעונש, וככל שאנו סבורים שהמתחם צריך להיות גבוה מכפי זה שהמאשימה עותרת לו, עלינו לקבוע את המתחם הראוי והנכון לפי תפיסתנו, ולהיפך.",דיון והכרעה:
174,ME-15-08-54962-361,"בהתייחס לאישום הראשון, במקרה אחר, שבו פעיל בארגון טרור השתתף בירי של מספר כדורים לעבר עמדת צה""ל, מתחם הענישה התייחס להרשעה בניסיון רצח, שלא כמו בענייננו, כאשר, לפי הסדר הטיעון, הודה הנאשם בקשירת קשר לחבלה בכוונה מחמירה, ובחבלה בכוונה מחמירה, לצד נשיאת נשק.",דיון והכרעה:
175,ME-15-08-54962-361,"המתחם באותו עניין (תפ""ח 1167/08 – מ""י נ' ראמי אלעילה, גז""ד מיום 18.11.13), התייחס גם להשלכת שלושה מטעני צינור לעבר מוצב צה""ל, והועמד על בין 12 ל-18 שנות מאסר.",דיון והכרעה:
176,ME-15-08-54962-361,"על כן - המתחם העונשי המבוקש על ידי המאשימה בגין האישום הראשון, נראה לנו הולם וראוי, ולפיכך, נעמידו על בין 6 ל- 10 שנות מאסר.",דיון והכרעה:
177,ME-15-08-54962-361,"באשר לאישומי ירי הטילים, ברור, שצריכה להיות הבחנה משמעותית בין המתחם שיקבע לאישומים 2 עד 4, לבין מתחם האישום החמישי.",דיון והכרעה:
178,ME-15-08-54962-361,"בכל המקרים מדובר על מעורבות, ברמה כזו או אחרת, בירי טילים אל ישראל, אך, נזכור, שרק בגין האישום החמישי, שבו חלקו היה פעיל והירי נעשה בנוכחותו, ישנה הרשעה בניסיון רצח.",דיון והכרעה:
179,ME-15-08-54962-361,"ביתר המקרים – לפי הסדר הטיעון, סעיפי האישום הם בגין פעילות בהתאחדות בלתי מותרת.",דיון והכרעה:
180,ME-15-08-54962-361,"נסיבות הפעילות הינן, אומנם, בדרגה גבוהה, בשל ההקשר של ירי הטילים, במסגרת חוליה ייעודית ש""התמחתה"" בכך, אולם, עדיין, יש נפקות עונשית לסעיפי החיקוק הקלים יותר, מכפי שניתן היה, אולי, לייחס לעובדות הללו.",דיון והכרעה:
181,ME-15-08-54962-361,"מתחמי הענישה שנקבעו בעבר, בגין פעילות  בהתאחדות בלתי מותרת, היו, יחסית, מתונים.",דיון והכרעה:
182,ME-15-08-54962-361,"על חברות ופעילות בארגון טרור, לצד אימונים צבאיים אסורים, מטעם הארגון, נקבע מתחם שבין 1 ל-3 שנות מאסר, וזאת - במסגרת תפ""ח 1057/07, בעניין ""אחמד אלצופי"" (בימ""ש מחוזי באר שבע, מיום 18.2.13).",דיון והכרעה:
183,ME-15-08-54962-361,"כאשר נדון נאשם על פעילות וחברות בארגון דאע""ש, במנותק מפעילות טרור ותכנון פעילות, (שבגינם נקבעו מתחמים נפרדים), נפסק, שמתחם הענישה הראוי הוא בין 24 ל-48 חודשי מאסר (תפ""ח 60155-03-16 בימ""ש מחוזי ירושלים, בעניין מועסב עליאן).",דיון והכרעה:
184,ME-15-08-54962-361,"כמו כן, במקרה נוסף, אומצה המלצת המאשימה לקביעת מתחם של בין 3 ל-5 שנות מאסר, למי שהיה חבר ופעל בהתאחדות בלתי מותרת, שבמסגרתה ביצע פעילות טרור חמורה (תפ""ח 39974-12-12 בעניין עבדאללה סמחאן, בימ""ש מחוזי ב""ש מיום 10.11.14).",דיון והכרעה:
185,ME-15-08-54962-361,"על רקע זה, ותוך שקלול חומרת אופי הפעילות בהתאחדות, בענייננו, אל מול חלקו היחסי של הנאשם, בתוך החוליה, בהכנת התשתית לביצוע ירי הטילים, ובהינתן סמיכות המועדים של שלושת העבירות הללו, אישומים 2 עד 4, מצאנו לנכון לקבוע מתחם ענישה אחד לשלושתם, אשר יועמד על בין 7 ל-10 שנות מאסר.",דיון והכרעה:
186,ME-15-08-54962-361,"בעניין ""אחמד אלצופי""  תפ""ח 1057/07 הנ""ל, נקבע מתחם ענישה של בין 10 ל -18 שנות מאסר בפועל, כאשר הנאשם ופעילים אחרים בארגון, ירו שני טילים לכיוון אזור כרם שלום, כדי לגרום למות ישראלים.",דיון והכרעה:
187,ME-15-08-54962-361,"כפי שיובא להלן, קביעת המתחם העונשי בגין האישום החמישי, תעשה בראייה של אישום זה יחד עם האישום השישי כ""אירוע אחד"", לצורך זה.",דיון והכרעה:
188,ME-15-08-54962-361,"באשר לאישום השישי - כאן, כזכור, לצד פעילות בהתאחדות בלתי מותרת, הורשע הנאשם בקשירת קשר לפשע - רצח, באשר, התוכנית לירי הטיל כבר התגבשה, ועמדה לפני ביצועה, אך, מעורבות הנאשם בה נקטעה, שלא מחרטתו, אלא, משהוזעק למיטת חוליה של אמו.",דיון והכרעה:
189,ME-15-08-54962-361,"נסיבות כאלה, שבהן אין ראיה, שלבסוף נגרמה פגיעה כלשהי והפעילות הופסקה בשלב של ""טרום ביצוע"", אושר מתחם, שהמדינה ביקשה, של בין 3 ל-6 שנות מאסר, בעניין  ""עבדאללה סמחאן"" תפ""ח 39974-12-12  הנ""ל.",דיון והכרעה:
190,ME-15-08-54962-361,"ברם, אין להתעלם מכך, שבפרשה שלנו מדובר היה בטיל שכבר הוצב בעמדת השיגור והיה מוכן לירי, וכי הקושרים היו בדרכם לשגרו.",דיון והכרעה:
191,ME-15-08-54962-361,"עסקינן, בפעילות נחושה, שהיתה, מבחינת הנאשם, קרובה מאוד למימוש (אין לנו ידיעה האם יתר חברי החוליה המשיכו בלעדיו ושיגרו את הטיל, אם לאו).",דיון והכרעה:
192,ME-15-08-54962-361,"בנסיבות אלה, ותוך שאנו מביאים בחשבון, שבסופו של דבר, הנאשם העדיף את טובת משפחתו ולבקר את אמו החולה, על פני ""השלמת המשימה"" העבריינית, נראה המתחם המוצע על ידי המאשימה כסביר וראוי, ביחס לאישום זה, כשהוא עומד בפני עצמו.",דיון והכרעה:
193,ME-15-08-54962-361,"ברם - משמדובר בשני אישומים דומים בנסיבותיהם, החמישי והשישי, שהתרחשו בסמיכות זמן, במהלך מבצע ""צוק איתן"", ועניינם בשיגור טילים לישראל, כשאחד מהם נקטע, טרם ביצוע, מבחינת הנאשם, כמבואר לעיל, ראינו לנכון, בהתאמה לפסיקה הקיימת במקרים כאלה, להתייחס לשניהם כאל ""אירוע אחד"", במובן סעיף 40  יג' (א) לחוק העונשין [קביעת מתחם אחד לכמה עבירות המהוות אירוע אחד].",דיון והכרעה:
194,ME-15-08-54962-361,"לפיכך - אנו מעמידים את מתחם העונש ההולם בגין האישומים החמישי והשישי יחד, על בין 10 ל-14 שנות מאסר.",דיון והכרעה:
195,ME-15-08-54962-361,"אשר לנסיבות שאינן קשורות בביצוע העבירה (סעיף 40 יא לחוק העונשין), כמובן, שהודאתו של הנאשם, וההגעה להסדר הטיעון, מגלמים קבלת אחריות ומימד של חרטה מצידו, לצד החיסכון בזמן שיפוטי ובמשאבים.",דיון והכרעה:
196,ME-15-08-54962-361,"עם זאת, נזכיר, שההסדר הושג בעיצומו של שלב שמיעת הראיות.",דיון והכרעה:
197,ME-15-08-54962-361,"יש להתחשב גם במצבו הבריאותי, המשפחתי, והכלכלי, הלא פשוטים של הנאשם, כפי שהוצגו בפנינו, אולם, שיקול זה אינו דומיננטי, ואין בכוחו, בפני עצמו,  להביא לקביעה עונשית שתהיה בתחתית המתחמים.",דיון והכרעה:
198,ME-15-08-54962-361,"לקחנו בחשבון גם את דברי הסנגור, שהפנה אותנו לכך, שהעבירה נשוא האישום הראשון נעברה לפני יותר מעשור, וכי, בינה לבין חידוש הפעילות נגד ביטחון המדינה, בשלהי שנת 2013, חלפו שנים ארוכות בלא שידוע על כל מעורבות של הנאשם בעבירות ביטחון, או בעבירות אחרות.",דיון והכרעה:
199,ME-15-08-54962-361,"הצדדים עתרו להטלת עונש כולל בגין כל העבירות נשוא הרשעת הנאשם, והחלטנו לאמץ גישה זו.",דיון והכרעה:
200,ME-15-08-54962-361,ריבוי העבירות מצדיק קביעת עונש כולל שישקף את מספרן וחומרתן.,דיון והכרעה:
201,ME-15-08-54962-361,"האיזון בין שיקול זה לבין הנסיבות המקלות, שפועלן לכיוון הצד הנמוך של המתחמים שנקבעו, יושג, על ידי הטלת עונש, שרכיב המאסר בפועל בגדרו, יהא באמצעו של המתחם הגבוה מבין אלה שקבענו לעיל, כלומר - 12 שנות מאסר, ולצד זה - מאסר על תנאי ל- 18 חודש.",דיון והכרעה:
202,ME-15-08-54962-361,"אציע, אפוא, כי נגזור דינו של הנאשם בהתאם לאמור.",דיון והכרעה:
203,ME-15-08-54962-361,"אני מסכים עם נימוקי חברי השופט א' ואגו, ביחס למכלול השיקולים הנוגעים לפרשתנו, לרבות חלוקת כתב האישום ל""אירועים"" וקביעת מתחמי הענישה.",השופט אלון אינפלד:
204,ME-15-08-54962-361,"מקובלת עלי גם הקביעה, לפיה בנסיבות של תיק זה, נכון לתת ביטוי לאיזון בין הנסיבות המקלות הבאות בחשבון בתוך המתחם מחד גיסא, וריבוי מסוים של העבירות מאידך גיסא, על ידי קביעת העונש באמצעו של המתחם הגבוה ביותר שנקבע.",השופט אלון אינפלד:
205,ME-15-08-54962-361,"למותר לציין, כי לו היה מדובר בעבירות רבות יותר באירועים השונים, נכון היה להחמיר אף מעבר למתחם זה, תוך צבירת משקל האירועים ומעשים רבים אף מעבר למתחם החמור ביותר.",השופט אלון אינפלד:
206,ME-15-08-54962-361,"די בשיקולי ההלימה שפירט חברי כדי להגיע לאותה תוצאה, אשר לה אני מסכים.",השופט אלון אינפלד:
207,ME-15-08-54962-361,"לאור כל האמור, אנו גוזרים על הנאשם את העונשים הבאים:","אלון אינפלד, שופט"
208,ME-15-08-54962-361,"12 שנות מאסר בפועל, שימנו מיום מעצרו (2.8.15).","אלון אינפלד, שופט"
209,ME-15-08-54962-361,"18 חודשי מאסר על תנאי, למשך 3 שנים מיום שחרורו, בגין כל עבירה כנגד ביטחון המדינה שהיא מסוג פשע.","אלון אינפלד, שופט"
210,ME-15-08-54962-361,"לא ראינו, בנסיבות העניין, להטיל קנס כספי, כפי שביקש התובע, בטיעוניו לעונש.","אלון אינפלד, שופט"
211,ME-15-08-54962-361,הודעה זכות הערעור בתוך 45 יום לבית משפט העליון.,"אלון אינפלד, שופט"
212,ME-15-08-54962-361,"ניתן והודע היום 18 ינואר 2018 (ב' שבט תשע""ח) במעמד הצדדים.","אלון אינפלד, שופט"
