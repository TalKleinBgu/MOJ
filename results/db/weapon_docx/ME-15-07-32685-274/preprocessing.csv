,verdict,text,part
0,ME-15-07-32685-274,באמצעות פרקליטות מחוז ירושלים (פלילי),בפני כבוד השופט הבכיר אמנון כהן
1,ME-15-07-32685-274,"ע""י ב""כ עו""ד חיים פס",בפני כבוד השופט הבכיר אמנון כהן
2,ME-15-07-32685-274,"ע""י ב""כ עו""ד ירום הלוי",נגד
3,ME-15-07-32685-274,"חוק העונשין, תשל""ז-1977: סע'  40ב, 40ט(א), 40ט(א)(1), 40ט(א)(2), 40ט(א)(3), 40ט(א)(4), 40ט(א)(5), 144(ב), 244, 329(1), -(2), 329(א)(1), 340א, 40יא, 40יא(1), 40יא(11), (2), 40יא(3), 40יא(4), 413ט",נגד
4,ME-15-07-32685-274,"הנאשם הורשע, לאחר שמיעת ראיות, בביצוע העבירות שיוחסו לו בכתב אישום מתוקן: עבירה של חבלה בכוונה מחמירה, לפי סעיף 329(1) ו-(2) לחוק העונשין, התשל""ז-1977 (להלן – החוק); עבירה של יריות באזור מגורים, לפי סעיף 340א לחוק; עבירה של נשיאת נשק, לפי סעיף 144(ב) לחוק; עבירה של שיבוש מהלכי משפט, לפי סעיף 244 לחוק; ועבירה של שינוי זהות של רכב לפי סעיף 413ט לחוק.",גזר דין
5,ME-15-07-32685-274,"בכתב האישום המתוקן, נטען, כי בין הנאשם לבין יוסף סקאפי (להלן – המתלונן) היה סכסוך על רקע קשריו של המתלונן עם אשתו לשעבר של הנאשם.",גזר דין
6,ME-15-07-32685-274,"ביום 24.6.15, בסמוך לשעה 21:20, לאחר סיום סעודת שבירת צום הרמדאן, יצא המתלונן מביתו בשכונת א-טור בירושלים, לעבר רכבו.",גזר דין
7,ME-15-07-32685-274,"הנאשם המתין במרחק מטרים בודדים מהרכב ובסמוך לקטנוע, כשהוא מחזיק באקדח וחובש על ראשו קסדה.",גזר דין
8,ME-15-07-32685-274,על לוחית הרישוי של הקטנוע הודבק דבק שחור כך שחלק מהספרות שונו ולא ניתן היה לראות את המספר האמיתי של לוחית הרישוי.,גזר דין
9,ME-15-07-32685-274,"המתלונן התיישב בכיסא הנהג והניע את הרכב, ואז, הגיע הנאשם לרכב, פתח את דלת הנהג וירה לעבר המתלונן לפחות שתי יריות.",גזר דין
10,ME-15-07-32685-274,"אחד הכדורים, פגע ברגלו השמאלית של המתלונן וכדור נוסף פגע בחלון דלת הנהג.",גזר דין
11,ME-15-07-32685-274,"המתלונן נסע כ-, אז עצר את הרכב והחל בנסיעה לאחור בכדי להשלים פניית פרסה ולצאת מהחניון, באין מוצא אחר ממנו.",גזר דין
12,ME-15-07-32685-274,"הנאשם נסע באמצעות הקטנוע לעבר הרכב, ירד מהקטנוע והתקרב עד למרחק קצר מהמתלונן, וירה מספר יריות לעבר המתלונן דרך חלון דלת הנהג, שנופץ קודם לכן.",גזר דין
13,ME-15-07-32685-274,אחד מהכדורים פגע ברגלו השמאלית של המתלונן וכדור נוסף פגע ברגלו הימנית של המתלונן.,גזר דין
14,ME-15-07-32685-274,המתלונן נשאר במקומו ברכב והנאשם החל בנסיעה על הקטנוע ברחוב שמואל בן עדיה (דרך א-טור).,גזר דין
15,ME-15-07-32685-274,המתלונן נסע אחרי הנאשם והדביק את הפער כ- ממקום הירי.,גזר דין
16,ME-15-07-32685-274,הנאשם הבחין במתלונן רודף אחריו והניף את האקדח.,גזר דין
17,ME-15-07-32685-274,"המתלונן התנגש עם חזית הרכב בקטנוע מאחור וכתוצאה, נפל הנאשם מהקטנוע ונחבל.",גזר דין
18,ME-15-07-32685-274,"הנאשם נותר בזירת ההתנגשות, כשהוא חבול, ובאמצעות אחר, הרחיק מהמקום את הקסדה ואת האקדח.",גזר דין
19,ME-15-07-32685-274,כתוצאה מהירי של הנאשם נפגע המתלונן בשתי רגליו ואושפז בבית חולים.,גזר דין
20,ME-15-07-32685-274,"ברגל ימין נגרם לו שבר ונותר קליע בסמוך לברך, ואילו לרגל שמאל חדרו שני קליעים באזור הירך והותירו רסיסים.",גזר דין
21,ME-15-07-32685-274,"בפתח טיעוניו לעונש, ביקש ב""כ המאשימה לראות את העבירות כאירוע אחד ולקבוע מתחם עונש הולם לאירוע כולו, המתחשב בכך, שהעונש המרבי בגין סך העבירות בהן הורשע הנאשם עולה על 30 שנה.",גזר דין
22,ME-15-07-32685-274,"בהמשך לכך, עמד ב""כ המאשימה על הערכים המוגנים שנפגעו מביצוע העבירות, והם ההגנה על גופו של אדם ובכלל זה הפגיעה הפוטנציאלית בעוברי אורח (בהפנותו לכך שהנאשם נופף באקדח ברחוב), וכן פגיעה בשלטון החוק, המתבטאת בבחירתו של הנאשם לפתור את הסכסוך עם המתלונן דרך הפעלת אלימות קשה.",גזר דין
23,ME-15-07-32685-274,"מבחינת נסיבות ביצוע העבירה, הדגיש ב""כ המאשימה את התכנון שקדם למעשה (הצטיידות בקטנוע ובאקדח, טשטוש לוחית הזיהוי של הקטנוע והגעה עד לביתו של המתלונן) ואת האכזריות במעשהו של הנאשם, אשר לאחר שהבחין שהמתלונן הצליח לנסוע מהמקום, ניגש אליו וירה בו בשנית.",גזר דין
24,ME-15-07-32685-274,"ב""כ המאשימה ציין, כי המתלונן סרב לשתף פעולה לצורך הגשת תסקיר קורבן, והפנה לתעודות הרפואיות ולתמונות שצולמו בבית החולים, בהוסיפו, כי המתלונן נזקק לטיפולים רפואיים עד היום וכי ברגל אחת נשאר קליע ובשנייה נותרו רסיסים.",גזר דין
25,ME-15-07-32685-274,"בהציגו פסקי דין התומכים בעמדתו, ביקש ב""כ המאשימה לקבוע מתחם ענישה שנע בין 10 ל- 14 שנות מאסר.",גזר דין
26,ME-15-07-32685-274,"על רקע עברו הפלילי המכביד של הנאשם, אשר במהלך השנים 1998-2016 הוטלו עליו במצטבר למעלה מ-16 שנות מאסר, בגין עבירות אלימות חמורות (במוצג ת/1), והעובדה, שהנאשם לא לקח אחריות על האירוע נשוא כתב האישום, טען ב""כ המאשימה, כי הנאשם מהווה סכנה אמיתית לציבור, בחינת ""פגע רע"", וביקש למקם את הנאשם בחלקו העליון של המתחם.",גזר דין
27,ME-15-07-32685-274,"בנוסף, ביקש להטיל על הנאשם מאסר על תנאי מכביד, קנס ופיצוי למתלונן.",גזר דין
28,ME-15-07-32685-274,"ב""כ הנאשם, מצדו, ביקש ליתן משקל לכך, שהאירוע נמשך פרק זמן קצר של כדקה, ולכך, שהנאשם ירה ברגליו של המתלונן (ולא בפלג גופו העליון) ונגרם למתלונן נזק מינורי יחסית (המתלונן שוחרר מבית החולים לאחר מספר ימים והוא מתפקד כיום באופן רגיל).",גזר דין
29,ME-15-07-32685-274,"בהתייחסו לעברו הפלילי של הנאשם, הדגיש בא כוחו, כי הנאשם לא ביצע עבירה כשש שנים מאז ששוחרר בשנת 2009 (לאחר 10 שנות מאסר).",גזר דין
30,ME-15-07-32685-274,"כן ביקש להתחשב בכך, שלנאשם שני ילדים, ילדה בת 7 ותינוק שנולד מספר שעות לאחר האירוע, אשר הנאשם מעולם לא ראה אותו, מאחר שלא רצה לראות את התינוק כשהוא נתון במעצר.",גזר דין
31,ME-15-07-32685-274,"אשר למתחם הענישה ההולם, טען ב""כ הנאשם, כי המתחם שביקשה המאשימה הוא ""מוגזם"" והפנה לגזרי דין בהם נקבעו מתחמים שנעו בין 3 ל- 8 שנות מאסר, בנסיבות שהן חמורות יותר מהמקרה שלנו.",גזר דין
32,ME-15-07-32685-274,"משכך, ביקש להסתפק בעונש של 4-5 שנות מאסר.",גזר דין
33,ME-15-07-32685-274,"במלאכת גזירת הדין, נצעד לפי המתווה המנחה שנקבע בתיקון 113 לחוק העונשין, בו העמיד המחוקק כעקרון על בגזירת העונש את עקרון ההלימה, המבטא את ""עקרון הגמול"": ""העיקרון המנחה בענישה הוא קיומו של יחס הולם בין חומרת מעשה העבירה בנסיבותיו ומידת אשמו של הנאשם ובין סוג ומידת העונש המוטל עליו"" (ר' בסעיף 40ב לחוק).",גזר דין
34,ME-15-07-32685-274,הערכים המוגנים ומידת הפגיעה בהם,גזר דין
35,ME-15-07-32685-274,"יצוין, כי המחוקק קבע רף ענישה של 20 שנות מאסר בגין חבלה בכוונה מחמירה לפי סעיף 329(א)(1) ו-(2); 10 שנות מאסר על עבירה של נשיאת נשק, לפי סעיף 144(ב) לחוק; 7 שנות מאסר על עבירה של שינוי זהות של רכב לפי סעיף 413ט לחוק; 3 שנות מאסר על נשיאת נשק לפי סעיף 144(ב) לחוק; 3 שנות מאסר עבירה של שיבוש מהלכי משפט, לפי סעיף 244 לחוק; ושנת מאסר על יריות באזור מגורים לפי סעיף 340א לחוק.",גזר דין
36,ME-15-07-32685-274,"לא למותר לציין, כי האקדח אשר שימש את הנאשם לא אותר עד היום.",גזר דין
37,ME-15-07-32685-274,"במסגרת הטיעונים לעונש, הציג כל צד פסיקה התומכת, לשיטתו, במתחם העונש ההולם לו הוא טוען.",גזר דין
38,ME-15-07-32685-274,הנסיבות הקשורות בביצוע העבירה (סעיף 40ט(א) לחוק),גזר דין
39,ME-15-07-32685-274,"כאמור, במקרה דנן, אין המדובר באירוע ספונטני, בעקבות מעידה רגעית או אובדן עשתונות, אלא מדובר באירוע מתוכנן (סעיף 40ט(א)(1) לחוק).",גזר דין
40,ME-15-07-32685-274,"הנאשם, הצטייד באקדח ובקטנוע (כזכור, הקטנוע היה רשום על שמו של אדם אחר), ועשה את דרכו לביתו של המתלונן.",גזר דין
41,ME-15-07-32685-274,"שם, המתין בסמוך לרכבו של המתלונן, כשהוא חובש קסדה, וכשהמתלונן התיישב ברכבו, הגיע הנאשם לרכב, פתח את הדלת וירה במתלונן.",גזר דין
42,ME-15-07-32685-274,"בנוסף, על לוחית הרישוי של הקטנוע ששימש אותו להגעה למקום ולהימלטות ממנו, הודבק סלוטייפ שחור באופן שיש בו להקשות על זיהויו (מספר רישוי 2036260 בלי סלוטייפ, לעומת 2036860 עם סלוטייפ).",גזר דין
43,ME-15-07-32685-274,"מבחינת חלקו היחסי של הנאשם בביצוע העבירות (סעיף 40ט(א)(2) לחוק), ניתן לראות, כי הנאשם היה המבצע היחיד בזמן אירוע הירי, ולאחריו, הוא נעזר באדם אחר כדי להעלים את האקדח והקסדה.",גזר דין
44,ME-15-07-32685-274,"כאמור, ב""כ המאשימה ביקשה לקבוע מתחם ענישה של 10 עד 14 שנות מאסר בפועל וב""כ הנאשם, לעומתה, טען, כי במקרים חמורים יותר נקבע מתחם של 3 עד 8 שנות מאסר.",גזר דין
45,ME-15-07-32685-274,"בשים לב לכל הפרמטרים שמניתי לעיל, אני מוצא לקבוע מתחם שנע בין 6 עד 12 שנות מאסר.",גזר דין
46,ME-15-07-32685-274,נסיבות שאינן קשורות בביצוע העבירה (סעיף 40יא לחוק),גזר דין
47,ME-15-07-32685-274,"הנאשם בן 38, נשוי ואב לשני ילדים (ילדה בת 7 ותינוק בן שנה).",גזר דין
48,ME-15-07-32685-274,"בהתייחסו לפגיעה של העונש בנאשם ובמשפחתו (סעיפים 40יא(1) ו-(2) לחוק), ביקש ב""כ הנאשם להתחשב בכך שלנאשם שני ילדים, בהוסיפו לגבי הנזקים שנגרמו לנאשם מביצוע העבירה ומהרשעתו (סעיף 40יא(3) לחוק), כי בנו של הנאשם נולד מספר שעות לאחר האירוע והנאשם טרם ראה אותו, שכן הוא לא רצה שהתינוק יראה אותו מאחורי סורג ובריח.",גזר דין
49,ME-15-07-32685-274,"ואולם, טיבו של כל עונש, כי הוא פוגע בנאשם ובקרובים אליו, ולא התרשמתי, כי מדובר בפגיעה יוצאת דופן.",גזר דין
50,ME-15-07-32685-274,"לכך מצטרפת העובדה, שהנאשם לא נטל אחריות על מעשיו (סעיף 40יא(4) לחוק), וכן יש לציין גם את עברו הפלילי המכביד של הנאשם (סעיף 40יא(11) לחוק): בשנת 1997 ביצע עבירה של החזקת סכין למטרה לא כשרה בגינה נידון לחודשיים מאסר וכן ביצע עבירות של שוד מזוין בחבורה באלימות וקשירת קשר לביצוע פשע, בגינן נידון לשנת מאסר; בשנת 1999 ביצע עבירה של שוד מזוין בחבורה באלימות, בגינה נידון ל- 4 שנות מאסר וכן ביצע באותה שנה עבירות של בעילה בכוח וגניבה, בגינן נידון ל-12 שנות מאסר (במוצג ת/1).",גזר דין
51,ME-15-07-32685-274,"אני מוצא בכך ממד של חומרה, שכן הסתבכויותיו הקודמות של הנאשם לא הרתיעו אותו ועולה חשש להישנות התנהגות עבריינית נוספת בעתיד.",גזר דין
52,ME-15-07-32685-274,"אשר על כן, לאחר שנתתי את דעתי למכלול השיקולים, ועל רקע חשיבות העברת המסר, כי שימוש בנשק אינו לגיטימי לפתרון סכסוכים, אני מוצא להטיל על הנאשם את העונשים הבאים:",גזר דין
53,ME-15-07-32685-274,"מאסר בפועל למשך 9 שנים החל מיום מעצרו, דהיינו, מיום 24.6.15.",גזר דין
54,ME-15-07-32685-274,"מאסר על תנאי למשך 24 חודשים, ואולם הנאשם לא יישא בעונש זה אלא אם כן יעבור תוך תקופה של שלוש שנים מיום שחרורו עבירה של חבלה בכוונה מחמירה או נשיאת נשק או שיבוש מהלכי משפט או שינוי זהות של רכב – ויורשע עליה.",גזר דין
55,ME-15-07-32685-274,"בנוסף, אני מטיל על הנאשם מאסר על תנאי למשך 9 חודשים, ואולם הנאשם לא יישא בעונש זה אלא אם כן יעבור תוך תקופה של שלוש שנים מיום שחרורו עבירה של יריות באזור מגורים.",גזר דין
56,ME-15-07-32685-274,"פיצוי למתלונן בסך 25,000 ₪.",גזר דין
57,ME-15-07-32685-274,הסכום יופקד בקופת בית המשפט תוך 120 יום ויועבר למתלונן לפי פרטים שתמסור התביעה.,גזר דין
58,ME-15-07-32685-274,הצדדים רשאים לערער על פסק הדין בפני בית המשפט העליון תוך 45 יום מהיום.,גזר דין
59,ME-15-07-32685-274,"ניתן והודע היום, ל' סיוון תשע""ו, 06 יולי 2016, בפומבי.",גזר דין
