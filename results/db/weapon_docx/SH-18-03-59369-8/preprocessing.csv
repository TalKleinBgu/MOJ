,verdict,text,part
0,SH-18-03-59369-8,"חוק העונשין, תשל""ז-1977: סע'  144(א), 40 יג",נגד
1,SH-18-03-59369-8,"הנאשם הורשע  על פי הודאתו ובמסגרת הסדר טיעון בהחזקת נשק בלא רשות כדין לפי סעיף 144(א) רישא לחוק העונשין, תשל""ז-1977 (להלן: ""החוק"").",כללי
2,SH-18-03-59369-8,בהסדר הטיעון שנכרת בין הצדדים הוסכם שהנאשם יודה ויורשע בכתב אישום מתוקן.,כללי
3,SH-18-03-59369-8,אשר לעונש הוסכם שהצדדים יטענו באופן חופשי.,כללי
4,SH-18-03-59369-8,"על פי עובדות כתב האישום המתוקן, ביום 04.01.2016 נתפס בבית הנאשם בעיסאוויה אקדח חצי אוטומטי מסוג Beretta, מודל 84BB, קליבר תשעה מ""מ קצר.",כתב האישום המתוקן
5,SH-18-03-59369-8,האקדח הוסתר בתוך תיק עור שחור עטוף בשקית והונח בתוך כספת שממוקמת בשידה שבחדר השינה של הנאשם.,כתב האישום המתוקן
6,SH-18-03-59369-8,"הנאשם לא היה בעל רישיון לשאת את הנשק, ומעולם לא החזיק ברישיון לנשק.",כתב האישום המתוקן
7,SH-18-03-59369-8,הנאשם הורשע על שבמעשיו החזיק נשק בלא רשות כדין.,כתב האישום המתוקן
8,SH-18-03-59369-8,תסקיר שירות המבחן הוגש ביום 18.12.2019.,תסקיר שירות המבחן
9,SH-18-03-59369-8,"התסקיר סוקר את הרקע האישי, המשפחתי, והתעסוקתי של הנאשם.",תסקיר שירות המבחן
10,SH-18-03-59369-8,"הנאשם בן 74, נשוי ואב לארבעה ילדים בגיל 27-17, לא עובד מזה 15 שנה.",תסקיר שירות המבחן
11,SH-18-03-59369-8,לנאשם 12 שנות לימוד ובהמשך למד 4 שנים באוניברסיטה הפתוחה במגמת מחשבים.,תסקיר שירות המבחן
12,SH-18-03-59369-8,"בגיל 23 חבר לתנועת הפת""ח וכעבור שנתיים הורשע במספר עבירות הקשורות להשתייכותו לארגון.",תסקיר שירות המבחן
13,SH-18-03-59369-8,"בגין עבירות אלה נידון למאסר בפועל למשך 40 שנה, אך שוחרר כעבור 15 שנה בלבד במסגרת עסקת חילופי שבויים.",תסקיר שירות המבחן
14,SH-18-03-59369-8,במהלך השנים עבד במספר עבודות ובגיל 58 חדל לעבוד.,תסקיר שירות המבחן
15,SH-18-03-59369-8,משנת 2012 מתקיים הנאשם מקצבת אזרח ותיק הכוללת תוספת השלמת הכנסה.,תסקיר שירות המבחן
16,SH-18-03-59369-8,"אשר למצבו הרפואי, לנאשם כאבים במפרקי הידיים, ברגליים ובגב, והוא  מקבל עזרת סיעוד למשך שעתיים חמישה ימים בשבוע.",תסקיר שירות המבחן
17,SH-18-03-59369-8,הנאשם זכאי לגמלת סיעוד החל משנת 2013.,תסקיר שירות המבחן
18,SH-18-03-59369-8,בעבר אושפז עקב בעיות לב ולדבריו כיום מושתל בליבו קוצב לב.,תסקיר שירות המבחן
19,SH-18-03-59369-8,"שירות המבחן נפגש עם אשתו של הנאשם, שמסרה שהיא סועדת אותו ונעזרת לשם כך גם בילדיהם.",תסקיר שירות המבחן
20,SH-18-03-59369-8,לדבריה המשפחה דואגת שהנאשם יהיה תחת השגחה.,תסקיר שירות המבחן
21,SH-18-03-59369-8,"אשר לעברו הפלילי, לנאשם שלוש הרשעות קודמות בעבירות של פריצה לבניין, חברות בקבוצה המבצעת עבירות סד""צ, חברות בהתאגדות בלתי חוקית, נשיאת חומר נפץ שלא כחוק, ונשיאת נשק או חומרי נפץ ללא היתר.",תסקיר שירות המבחן
22,SH-18-03-59369-8,"בהתייחסו לעבירה הנוכחית, הנאשם קיבל אחריות מילולית בלבד על ביצועה, תוך שצמצם את הרקע לה ואת נסיבותיה.",תסקיר שירות המבחן
23,SH-18-03-59369-8,"הנאשם טען שאסף תיק עור מהודר שאותו מצא ברחוב, ואיפסן אותו בכספת ביתו, בלי שפתח אותו ובלי שידע שהוא מכיל כלי-נשק.",תסקיר שירות המבחן
24,SH-18-03-59369-8,"כגורמי סיכון להישנות העבירה, צוינו: קושי בהבנת חומרת המעשים; עמדות מקלות ראש בהתייחס לגורמי סמכות, ממסד וגבולות; עמדה מטשטשת ונמנעת הן לגבי קשייו והן לגבי המניעים שבבסיס העבירה הנידונה.",תסקיר שירות המבחן
25,SH-18-03-59369-8,"כגורמי סיכוי לשיקום, צוינו: אי מעורבות בפלילים מאז ששוחרר הנאשם ממאסרו; הבעת מוטיבציה לניהול אורח חיים נורמטיבי.",תסקיר שירות המבחן
26,SH-18-03-59369-8,"לאור עברו הפלילי של הנאשם, חומרת העבירה המסכנת חיי אדם ואי קבלת אחריות, לא המליץ שירות המבחן על חלופת ענישה או על שיקום במסגרת הקהילה.",תסקיר שירות המבחן
27,SH-18-03-59369-8,כראיות לעונש מטעם המאשימה הוגש פלט הרשעותיו הקודמות של הנאשם.,טיעוני הצדדים לעונש 
28,SH-18-03-59369-8,"ב""כ המאשימה, עו""ד מנאל אבו עאמר, עתרה להשית על הנאשם  מאסר בפועל למשך שנתיים, לצד מאסר מותנה וקנס משמעותי.",טיעוני הצדדים לעונש 
29,SH-18-03-59369-8,"אשר למתחם העונש ההולם, טענה שזה נע בין שנה אחת לשלוש שנות מאסר בפועל, כאשר יש למקם את הנאשם בשליש האמצעי.",טיעוני הצדדים לעונש 
30,SH-18-03-59369-8,"בטיעוניה הדגישה את החומרה הרבה שבעבירות הנשק, הטומנות בחובן פוטנציאל נזק וסיכון הרסני לפגיעה בביטחון הציבור.",טיעוני הצדדים לעונש 
31,SH-18-03-59369-8,"ב""כ המאשימה הפנתה לפסיקה המעידה על מגמה של החמרה בענישה בעבירות נשק.",טיעוני הצדדים לעונש 
32,SH-18-03-59369-8,"לחומרה, ציינה את עברו הפלילי של הנאשם ואת אי נטילת האחריות על המעשה.",טיעוני הצדדים לעונש 
33,SH-18-03-59369-8,כראיות לעונש מטעם ההגנה הוגשו המסמכים הבאים:,טיעוני הצדדים לעונש 
34,SH-18-03-59369-8,"מסמך רפואי מטעם מומחה לאורתופדיה מיום 27.11.2013, המעיד על הפניית הנאשם לטיפול פיזיותרפיה עקב תלונות על כאבי ידיים וגב;",טיעוני הצדדים לעונש 
35,SH-18-03-59369-8,"מסמך סיכום מחלה של מערך הלב בבי""ח הדסה עין כרם מיום 09.06.2017, המעיד על הפניית הנאשם להשתלת קוצב לב קבוע;",טיעוני הצדדים לעונש 
36,SH-18-03-59369-8,מסמך מטעם המוסד לביטוח לאומי מיום 08.10.2018 המעיד על אישור זכאות לגמלת סיעוד החל משנת 2013.,טיעוני הצדדים לעונש 
37,SH-18-03-59369-8,"ב""כ הנאשם, עו""ד נמיר אדלבי אשר לימד סנגוריה על הנאשם, ביקש להסתפק במאסר מותנה וקנס.",טיעוני הצדדים לעונש 
38,SH-18-03-59369-8,בטיעוניו הדגיש שבהסדר הטיעון הוסכם שההגנה תטען שהאקדח אינו שייך לנאשם והמאשימה לא תסתור טענה זו.,טיעוני הצדדים לעונש 
39,SH-18-03-59369-8,"לשיטתו, יש בעובדה זו כדי להפחית משמעותית מחומרת העבירה ומהמתחם שאותו יש לקבוע בגינה.",טיעוני הצדדים לעונש 
40,SH-18-03-59369-8,"עוד הדגיש את נסיבותיו האישיות של הנאשם, את גילו המתקדם, את מצבו הבריאותי הרעוע, ואת חלוף הזמן מאז שנעברה העבירה.",טיעוני הצדדים לעונש 
41,SH-18-03-59369-8,"כן טען שאם ייקבע מתחם עונש הולם שיכלול מאסר בפועל, הרי שהמקרה שלפנינו מצדיק לסטות ממנו משיקולי צדק.",טיעוני הצדדים לעונש 
42,SH-18-03-59369-8,"בהתייחסו לעברו הפלילי של הנאשם, טען שמדובר בעבר ישן מאוד וכי מאז שוחרר הנאשם מכלאו בשנת 1985 הוא חי חיים נורמטיביים ולא הסתבך עם החוק.",טיעוני הצדדים לעונש 
43,SH-18-03-59369-8,הנאשם ויתר על זכותו למילה האחרונה.,טיעוני הצדדים לעונש 
44,SH-18-03-59369-8,"כידוע, העיקרון המנחה בקביעת העונש הוא עיקרון ההלימה, דהיינו, קיומו של יחס הולם בין חומרת מעשה העבירה בנסיבותיו ומידת אשמו של הנאשם, ובין סוג ומידת העונש שיוטל עליו (להלן: ""העיקרון המנחה"").",קביעת מתחם העונש ההולם
45,SH-18-03-59369-8,"בית המשפט מצווה לקבוע מתחם עונש הולם למעשה העבירה בהתאם לעיקרון המנחה, תוך התחשבות בערך החברתי שנפגע ובמידת הפגיעה בו, במדיניות הענישה הנוהגת ובנסיבות הקשורות בביצוע העבירה.",קביעת מתחם העונש ההולם
46,SH-18-03-59369-8,"במקרה דנא, הערכים החברתיים המוגנים שנפגעו הם ההגנה על שלום הציבור ובטחונו ומניעת סיכון לחיי אדם.",קביעת מתחם העונש ההולם
47,SH-18-03-59369-8,מידת הפגיעה בערך המוגן – גבוהה.,קביעת מתחם העונש ההולם
48,SH-18-03-59369-8,מדובר בעבירה שמקימה פוטנציאל להסלמה עבריינית ויוצרת סיכון ממשי לשלום הציבור ובטחונו.,קביעת מתחם העונש ההולם
49,SH-18-03-59369-8,כך גם האקדח שהוסתר בחדרו של הנאשם עלול היה להתגלגל לידיים עויינות ולהמיט אסון עד כדי אובדן חיי אדם ממש.,קביעת מתחם העונש ההולם
50,SH-18-03-59369-8,"לעניין מדיניות הענישה הנוהגת, עיון בפסקי דין בפרט מהתקופה האחרונה מלמד על מגמת החמרה מובהקת ובלתי מתפשרת בעבירות נשק אשר בגינן, ככלל, מוטלים עונשי מאסר ממושכים בפועל.",קביעת מתחם העונש ההולם
51,SH-18-03-59369-8,עוד אזכיר בהקשר זה שהמחוקק גילה דעתו להחמיר בעבירות החזקת נשק בלא רשות כדין בקובעו לצד העבירה עונש מאסר בן 7 שנים.,קביעת מתחם העונש ההולם
52,SH-18-03-59369-8,"לעניין מדיניות הענישה הנוהגת, אעיר שתי הערות מקדימות.",קביעת מתחם העונש ההולם
53,SH-18-03-59369-8,הראשונה עניינה בכך שרוב פסקי הדין שיוצגו להלן עוסקים בעבירות שנסיבותיהן חמורות יותר מנסיבות התיק דנא.,קביעת מתחם העונש ההולם
54,SH-18-03-59369-8,מטרת הבאתם אפוא היא לשם המשחת מגמת ההחמרה בעבירות נשק והצבתם כקנה מידה.,קביעת מתחם העונש ההולם
55,SH-18-03-59369-8,השנייה עניינה בהבדל שבין טווח הענישה המקובל בפסיקה למתחם העונש ההולם.,קביעת מתחם העונש ההולם
56,SH-18-03-59369-8,"בעוד שטווח הענישה הוא נתון שמבוסס על הדין הנוהג ומשקף ביטויי ענישה שונים למעשים דומים או קרובים, הרי שמתחם העונש ההולם הוא הכרעה ערכית של בית המשפט בדבר מדיניות הענישה הראויה, הכרעה המבוססת על שורה של שיקולים שהפסיקה הנוהגת היא רק אחד מהם.",קביעת מתחם העונש ההולם
57,SH-18-03-59369-8,"בהתייחסו לעבירה של החזקת נשק בלא רשות כדין, אמר בית המשפט כך:",קביעת מתחם העונש ההולם
58,SH-18-03-59369-8,"במסגרת הנסיבות הקשורות בביצוע העבירה, נתתי דעתי לנסיבות הבאות:",קביעת מתחם העונש ההולם
59,SH-18-03-59369-8,חלקו היחסי של הנאשם בביצוע העבירה; האקדח הוסתר בתיק שהוכנס לשקית אשר הונחה בכספת בחדר השינה של הנאשם.,קביעת מתחם העונש ההולם
60,SH-18-03-59369-8,הסלקת האקדח מעידה על תכנון הטמון במעשה.,קביעת מתחם העונש ההולם
61,SH-18-03-59369-8,"ב""כ הנאשם טען שהאקדח לא שייך לנאשם ויש בכך להקל עמו.",קביעת מתחם העונש ההולם
62,SH-18-03-59369-8,אין בידי לקבל טענה זו.,קביעת מתחם העונש ההולם
63,SH-18-03-59369-8,"גם אם הנאשם החזיק באקדח עבור אחר, הרי שהחזקתו ברשות הנאשם כשהוא מוסלק יוצרת פתח וזמינות לשימוש בו, ואף משמרת פתח זה לאורך זמן עד לעיתוי שבו יעשה בו שימוש.",קביעת מתחם העונש ההולם
64,SH-18-03-59369-8,בכך העמיד הנאשם את הציבור בסיכון ממשי ובמובן זה אין רלוונטיות לשאלת השייכות.,קביעת מתחם העונש ההולם
65,SH-18-03-59369-8,הנזק שהיה צפוי להיגרם מביצוע העבירה; יש להשקיף על המקרה שלפנינו כמו גם על מקרים דומים בפריזמה של פוטנציאל החומרה וזאת בהבדל מחומרת התוצאה.,קביעת מתחם העונש ההולם
66,SH-18-03-59369-8,פוטנציאל הנזק שבמעשה שכזה הוא רב ועולה כדי סיכון חיי אדם ממש.,קביעת מתחם העונש ההולם
67,SH-18-03-59369-8,"הדברים אמורים בפרט על רקע ריבוי מקרי הירי הבלתי חוקי ומקרי האלימות החמורה שגוברת וגואה ברחבי הארץ כולה, תופעות אשר הפכו לדאבון הלב לחזון נפרץ  והובילו אך בשנה האחרונה למותם של עשרות אזרחים.",קביעת מתחם העונש ההולם
68,SH-18-03-59369-8,"בהתאם לתיקון 113 לחוק העונשין (סעיף 40 י""ג לחוק), ולאחר שנתתי דעתי לסוג הנשק, מיקום החזקתו, ולכך שהרקע להחזקתו ומטרתה אינם ידועים,  ולאחר ששקללתי את מכלול  הנסיבות והשיקולים הרלוונטיים, מצאתי שמתחם העונש ההולם את המעשה נע בטווח שבין 20-8 חודשי מאסר בפועל ממש לצד מאסר מותנה וקנס.",קביעת מתחם העונש ההולם
69,SH-18-03-59369-8,לא מצאתי שיש הצדקה לסטות ממתחם העונש ההולם בשל מצבו הבריאותי של הנאשם.,סטייה ממתחם העונש ההולם משיקולי צדק בשל מצב בריאותי
70,SH-18-03-59369-8,"לטענת ההגנה, יש לסטות במקרה זה ממתחם ההולם משיקולי צדק, וזאת בשל גילו המבוגר של הנאשם ומצבו הבריאותי.",סטייה ממתחם העונש ההולם משיקולי צדק בשל מצב בריאותי
71,SH-18-03-59369-8,הנאשם אדם בן 74 ומצבו הבריאותי בכי רע.,סטייה ממתחם העונש ההולם משיקולי צדק בשל מצב בריאותי
72,SH-18-03-59369-8,מהחומר הרפואי שהוגש לעיוני מטעם ההגנה עולה שהנאשם זכאי לקבלת גמלת סיעוד מהמוסד לביטוח לאומי החל מיום 01.12.2013 (91% אחוז זכאות יציבה) ונמצא שהוא תלוי במידה רבה בעזרת הזולת ברוב פעולות היומיום.,סטייה ממתחם העונש ההולם משיקולי צדק בשל מצב בריאותי
73,SH-18-03-59369-8,"מתסקיר שירות המבחן ומהמסמכים הרפואיים עולה שהעזרה הסיעודית נחוצה לנאשם בעקבות כאבים שמהם הוא סובל במפרקי הידיים, ברגליים ובגב.",סטייה ממתחם העונש ההולם משיקולי צדק בשל מצב בריאותי
74,SH-18-03-59369-8,"עוד עולה מהמסמכים הרפואיים שהנאשם לוקה בליבו, עד שנת 2017 עבר שלושה אירועי SYNCOPE  והופנה באותה שנה להשתלת קוצב לב קבוע.",סטייה ממתחם העונש ההולם משיקולי צדק בשל מצב בריאותי
75,SH-18-03-59369-8,אמנם לא הוגש מסמך המעיד על השתלת קוצב הלב אולם הנאשם מסר לשירות המבחן שהושתל קוצב לב כאמור ואין סיבה שלא להניח שכך הם פני הדברים.,סטייה ממתחם העונש ההולם משיקולי צדק בשל מצב בריאותי
76,SH-18-03-59369-8,"בהיעדר חוות דעת רפואית שתומכת בטענה שמאסר מאחורי סורג ובריח יגרום לסכנה מוחשית לחייו ובריאותו של הנאשם, לא ניתן לסטות לקולה ממתחם העונש ההולם שנקבע.",סטייה ממתחם העונש ההולם משיקולי צדק בשל מצב בריאותי
77,SH-18-03-59369-8,"עם זאת, אתחשב במצבו הרפואי של הנאשם בגדרי המתחם.",סטייה ממתחם העונש ההולם משיקולי צדק בשל מצב בריאותי
78,SH-18-03-59369-8,"בגזירת העונש המתאים לנאשם, רשאי בית המשפט להתחשב בנסיבות שאינן קשורות בביצוע העבירה ולתת להן משקל, ובלבד שהעונש לא יחרוג  ממתחם העונש ההולם.",גזירת העונש המתאים לנאשם
79,SH-18-03-59369-8,בהתאם לכך נתתי דעתי לנסיבות הבאות:,גזירת העונש המתאים לנאשם
80,SH-18-03-59369-8,"הפגיעה של העונש בנאשם, לרבות בשל גילו; ברי שעל רקע גילו המתקדם ומצבו הבריאותי המורכב כפי שפורט לעיל, ייגרם לנאשם סבל ניכר  אם יישלח למאסר בין כותלי הכלא.",גזירת העונש המתאים לנאשם
81,SH-18-03-59369-8,נטילת האחריות של הנאשם על מעשיו; הנאשם הודה במיוחס לו בבית המשפט במסגרת הסדר הטיעון.,גזירת העונש המתאים לנאשם
82,SH-18-03-59369-8,ברם מתסקיר שירות המבחן עולה שמדובר בנטילת אחריות מן השפה ולחוץ בלבד.,גזירת העונש המתאים לנאשם
83,SH-18-03-59369-8,"הנאשם צמצם את הרקע לעבירה ואת נסיבותיה – כלשון שירות המבחן, ואחז בגרסה שלפיה מצא תיק מהודר ברחוב ואחסן אותו בחדרו בלי שהיה מודע לתכולתו.",גזירת העונש המתאים לנאשם
84,SH-18-03-59369-8,"ב""כ הנאשם לא ביקש בשמו של הנאשם לחזור בו מהודייתו ועל כן לא נדון עניין זה לפניי.",גזירת העונש המתאים לנאשם
85,SH-18-03-59369-8,"מכל מקום למרות מה שאמר הנאשם לשירות המבחן, משהודה הוא בכתב האישום המתוקן לפניי, הענקתי משקל מסוים להודאתו ולהנחות הנגזרות ממנה.",גזירת העונש המתאים לנאשם
86,SH-18-03-59369-8,עברו הפלילי של הנאשם; לנאשם הרשעות קודמות בעבירות ביטחוניות שטרם התיישנו וטרם נמחקו אף שחלפו שנים רבות.,גזירת העונש המתאים לנאשם
87,SH-18-03-59369-8,בשנת 1971 הורשע בבית הדין הצבאי לערעורים בחברות בהתאגדות בלתי חוקית ונשיאת נשק או חומרי נפץ ללא היתר ונידון למאסר עולם לא חובה.,גזירת העונש המתאים לנאשם
88,SH-18-03-59369-8,"(אמנם הרשעה זו הוזנה למרשם הפלילי כהרשעה נפרדת שאינה קשורה להרשעתו של הנאשם בבית הדין הצבאי מרכז, אולם קרוב לוודאי שמדובר בערעור על הרשעתו זו ולא בהרשעה נפרדת וכך אניח).",גזירת העונש המתאים לנאשם
89,SH-18-03-59369-8,"בשנת 1971 הורשע בבית הדין הצבאי במחוז מרכז בנשיאת חומר נפץ שלא כחוק, חברות בהתאגדות בלתי חוקית וחברות בקבוצה המבצעת עבירות נגד הסדר הציבורי ונדון למאסר בפועל למשך 40 שנה.",גזירת העונש המתאים לנאשם
90,SH-18-03-59369-8,בשנת 1967 הורשע בפריצה לבניין ונידון למאסר בפועל בן 4 חודשים ולמאסר מותנה.,גזירת העונש המתאים לנאשם
91,SH-18-03-59369-8,"כאמור, שוחרר הנאשם ממאסרו הארוך במסגרת עסקת חילופי שבויים בשנת 1985 (ככל הנראה בעסקת ג'יבריל).",גזירת העונש המתאים לנאשם
92,SH-18-03-59369-8,"השילוב שבין החזקת האקדח לעברו הביטחוני של הנאשם בפעילות חבלנית עוינת, מחייב לבחון באופן מחמיר את העבירה, משמעויותיה, והשלכותיה.",גזירת העונש המתאים לנאשם
93,SH-18-03-59369-8,בחינה זו תומכת בהכבדת יד הענישה על הנאשם משיקולי הלימה והרתעה.,גזירת העונש המתאים לנאשם
94,SH-18-03-59369-8,והדברים אמורים אף שחלפו שנים רבות מאז.,גזירת העונש המתאים לנאשם
95,SH-18-03-59369-8,"לאחר שנתתי דעתי לכלל הנסיבות שאינן קשורות בביצוע העבירה ומתוך התחשבות מיוחדת בגילו ובמצבו הבריאותי, הגעתי לכלל מסקנה שיש למקם את הנאשם ברף התחתון של מתחם העונש ההולם, קרי, לגזור על הנאשם עונש של 9 חודשי מאסר בפועל לצד מאסר מותנה וקנס.",גזירת העונש המתאים לנאשם
96,SH-18-03-59369-8,"לאחר ששקלתי את רכיבי הענישה – סוגם, מידתם והשפעתם ההדדית, החלטתי לגזור על הנאשם את העונשים הבאים:",סוף דבר
97,SH-18-03-59369-8,מאסר בן 9 חודשים.,סוף דבר
98,SH-18-03-59369-8,מאסר בן 10 חודשים שאותו לא יישא הנאשם אלא אם יעבור בתוך שלוש שנים מהיום עבירת נשק ויורשע בה בתוך התקופה או לאחריה.,סוף דבר
99,SH-18-03-59369-8,"קנס בסך 3,000 ₪ או 30 ימי מאסר תמורתו.",סוף דבר
100,SH-18-03-59369-8,הקנס ישולם בעשרה תשלומים שווים ורצופים.,סוף דבר
101,SH-18-03-59369-8,התשלום הראשון ישולם ביום 01.03.2020 ויתר התשלומים ישולמו בכל אחד בחודש בתשעת החודשים העוקבים.,סוף דבר
102,SH-18-03-59369-8,"לא ישולם תשלום במועדו, תעמוד יתרת הקנס לפירעון מידי ותישא הפרשי הצמדה וריבית מיום התשלום המיועד ועד ליום התשלום המלא בפועל.",סוף דבר
103,SH-18-03-59369-8,מזכירות בית המשפט תמציא את העתק גזר דין לשירות המבחן למבוגרים.,סוף דבר
104,SH-18-03-59369-8,5129371זכות ערעור לבית המשפט המחוזי בירושלים בתוך 45 יום מהיום.,סוף דבר
105,SH-18-03-59369-8,"ניתן היום,  י""א טבת תש""פ, 08 ינואר 2020, במעמד הצדדים.",סוף דבר
