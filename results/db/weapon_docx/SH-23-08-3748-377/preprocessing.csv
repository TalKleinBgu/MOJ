,verdict,text,part
0,SH-23-08-3748-377,באמצעות פרקליטות מחוז ירושלים - פלילי,מדינת ישראל
3,SH-23-08-3748-377,מוחמד לידאוויה (עציר),הנאשמים
4,SH-23-08-3748-377,אחמד לידאוויה (עציר),הנאשמים
9,SH-23-08-3748-377,"חוק העונשין, תשל""ז-1977: סע'  144, 144(א), 144ז",הנאשמים
10,SH-23-08-3748-377,"הנאשמים הורשעו על פי הודאתם, ובמסגרת הסדר טיעון, בכתב אישום מתוקן המייחס להם עבירה של החזקת נשק לפי סעיף 144(א) רישא לחוק העונשין תשל""ז-1977 (להלן: ""חוק העונשין"").",כתב האישום:
11,SH-23-08-3748-377,"על פי המתואר בכתב האישום, עובר ליום 17.7.2023 או בסמוך לכך, במועד שאינו ידוע במדויק למאשימה, החזיקו הנאשמים נשק מאולתר מסוג ""קארלו"" (להלן: ""הנשק""), ומחסנית ריקה תואמת לנשק, בתוך שקית שחורה.",כתב האישום:
12,SH-23-08-3748-377,"במסגרת זו העיד אביו של הנאשמים, בסאם לידוואה שמסר, כי לאחרונה איבד את אחד מבניו שנרצח מיריות מתנקשים, אך טרם נתפסו הרוצחים.",ראיות ההגנה לעונש: 
13,SH-23-08-3748-377,"האב הוסיף, כי אנשים שומרי חוק, בבעלותו עסק לאלומיניום ובניו מסייעים לו בתפעול העסק.",ראיות ההגנה לעונש: 
14,SH-23-08-3748-377,"המאשימה הפנתה בטיעוניה לכך שבהחזקה בנשק מסוג זה קיימת חומרה יתרה,  שכן הוא אינו כולל את המנגנונים הקיימים בנשק רגיל.",תמצית טיעוני הצדדים
15,SH-23-08-3748-377,"לדבריה, הנאשם פגע במספר ערכים מוגנים: שמירה על גופו של אדם, ביטחון הציבור ושלום הציבור, ובהתאם לפסיקת בית המשפט העליון יש להחמיר בענישה בעבירות נשק, משום הסיכונים הקיימים מהשימוש וההחזקה בו, ופוטנציאל הסיכון הקיים במעשה.",תמצית טיעוני הצדדים
16,SH-23-08-3748-377,"המאשימה ביקשה לקבוע מתחם ענישה החל 24 חודשים ועד ל-48 חודשים, וכן ציינה, כי בהתאם לסעיף 144 לחוק העונשין, יש להטיל עונש מינימום של 21 חודשי מאסר.",תמצית טיעוני הצדדים
17,SH-23-08-3748-377,"צוין, כי הנאשמים נעדרי רישום פלילי, נטלו אחריות על מעשיהם וחסכו זמן שיפוטי, ועל כן יש לקבוע את עונשם בחלק התחתון של מתחם העונש ההולם, כך שיוטל על כל אחד מהם 28 חודשי מאסר, לצד מאסר על תנאי וקנס.",תמצית טיעוני הצדדים
18,SH-23-08-3748-377,"הסנגור הפנה לגילם הצעיר של הנאשמים (ילידי 2001), משך מעצרם בתיק זה, ולכך שמדובר במעצרם הראשון.",תמצית טיעוני הצדדים
19,SH-23-08-3748-377,עוד ציין כי הנאשמים נטלו אחריות על העבירה בשלב מוקדם של ההליך.,תמצית טיעוני הצדדים
20,SH-23-08-3748-377,"עוד צוין, כי המדובר בהחזקה קצרה, בנשק אשר לא נעשה בו שימוש, ואף תחמושת לא נתפסה, לבד ממחסנית ריקה.",תמצית טיעוני הצדדים
21,SH-23-08-3748-377,"לעניין סעיף 144ז הקובע עונש מינימום של רבע מהעונש המקסימלי ציין הסנגור, כי ניתן לסטות ממנו, וביחס לפגיעה בערכים המוגנים הרי שאלו אינם ברף גבוה, שכן הנשק נתפס בלא תחמושת כך שפוטנציאל הסיכון כלל לא התממש.",תמצית טיעוני הצדדים
22,SH-23-08-3748-377,"לדעת ההגנה, יש לקבוע את המתחם החל מ-12 חודשים ועד 20 ואת עונשם של הנאשמים, לקבוע בתחתית המתחם לצד ענישה נלווית.",תמצית טיעוני הצדדים
23,SH-23-08-3748-377,"הנאשמים הביעו צער על המעשים, והבטיחו כי לא ישובו על המעשה.",תמצית טיעוני הצדדים
24,SH-23-08-3748-377,הערך החברתי המוגן העומד בבסיס עבירות הנשק הינו ההגנה על שלום הציבור וביטחונו.,דיון
25,SH-23-08-3748-377,"בעבירות מסוג זה, גלום סיכון רב לשימוש בנשק שאינו חוקי על ידי המחזיק בו לצורך ביצוען של עבירות פליליות, והוא עלול להגיע לגורמים עברייניים העוסקים בפעילות פלילית, או אף חמור מכך, לביצוע עבירות ביטחון.",דיון
26,SH-23-08-3748-377,"בבחינת הנסיבות הקשורות בביצוע העבירה, עסקינן בנאשמים שהורשעו בהחזקת כלי נשק שבכוחו להמית אדם, כאשר פרק הזמן בו הוחזק הנשק אינו ידוע.",דיון
27,SH-23-08-3748-377,"המדובר בנשק מאולתר מסוג ""קרלו"" ומחסנית תואמת אשר הייתה ריקה מכדורים.",דיון
28,SH-23-08-3748-377,סקירת מדיניות הענישה הנהוגה בעבירת החזקת נשק מלמדת על טווח ענישה רחב התלוי לרוב בנסיבותיו של כל מקרה ומקרה:,דיון
29,SH-23-08-3748-377,"בענייננו, הנאשמים כאמור, החזיקו בתת מקלע מאולתר מסוג קרלו ולצדו מחסנית במקום מוסתר שבכוחו של נשק זה להרוג, ופוטנציאל הנזק הטמון בו הינו רב.",דיון
30,SH-23-08-3748-377,"אמנם, בסופו של יום לא נעשה שימוש בנשק, עם זאת אין בכך כדי להפחית מחומרת הנסיבות הקשורות בביצוע המעשה ולהתעלם מהנזק ומהפגיעות הפוטנציאליות שהיו עלולים להתרחש, ככל והיה נעשה בו שימוש.",דיון
31,SH-23-08-3748-377,"בהתחשב בעובדות אלו, סוג הנשק, ומגמת ההחמרה ההדרגתית של בית המשפט העליון בעבירות אלו, מצאתי כי מתחם העונש ההולם מקרה זה הינו החל מ-14 חודשים ועד 36 חודשים.",דיון
32,SH-23-08-3748-377,"הנאשמים הינם ילידי 2001,  נעדרי רישום פלילי.",העונש המתאים לנאשמים:
33,SH-23-08-3748-377,"הנאשמים נטלו אחריות על המעשים, והביעו צער על מעורבותם בביצוע העבירה.",העונש המתאים לנאשמים:
34,SH-23-08-3748-377,"כן התחשבתי בגילם הצעיר, העובדה כי המדובר בהחזקה משותפת, וכן משך תקופת המעצר בה הם שוהים (החל מיום 23.7.2023), וכן בעובדה, כי הם עתידים לרצות מאסר ראשון.",העונש המתאים לנאשמים:
35,SH-23-08-3748-377,"בנוסף, הבאתי במסגרת שיקוליי את דברי האב ביחס לסיוע הניתן על ידם לעסק שבבעלותו.",העונש המתאים לנאשמים:
36,SH-23-08-3748-377,"באיזון בין שיקולים אלו, ראיתי לקבוע את עונשם של הנאשמים בתחתית מתחם הענישה, ולהטיל עליהם את העונשים הבאים:",העונש המתאים לנאשמים:
37,SH-23-08-3748-377,מאסר למשך 16 חודשים בניכוי ימי המעצר.,העונש המתאים לנאשמים:
38,SH-23-08-3748-377,8 חודשי מאסר וזאת על תנאי למשך 3 שנים מיום שחרורם מהמאסר שלא יעברו עבירה הקשורה בנשק.,העונש המתאים לנאשמים:
39,SH-23-08-3748-377,קנס בסך 5000 ₪ לכל אחד מהנאשמים אשר ישולם עד ליום 4.8.2024.,העונש המתאים לנאשמים:
40,SH-23-08-3748-377,"החוב מועבר למרכז לגביית קנסות, אגרות והוצאות ברשות האכיפה והגבייה, בהתאם למועדים והתשלומים שקבע בית המשפט.",העונש המתאים לנאשמים:
41,SH-23-08-3748-377,"ניתן יהיה לשלם את הקנס/ פיצוי/ ההוצאות כעבור שלושה ימים מיום מתן ההחלטה/  גזר הדין לחשבון המרכז לגביית קנסות, אגרות והוצאות ברשות האכיפה והגבייה באחת מהדרכים הבאות:",העונש המתאים לנאשמים:
42,SH-23-08-3748-377,"בכרטיס אשראי – באתר המקוון של רשות האכיפה והגבייה, www.eca.gov.il",העונש המתאים לנאשמים:
43,SH-23-08-3748-377,מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000,העונש המתאים לנאשמים:
44,SH-23-08-3748-377,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,העונש המתאים לנאשמים:
45,SH-23-08-3748-377,המוצגים יחולטו או יושמדו בהתאם להחלטת רשם המוצגים.,העונש המתאים לנאשמים:
46,SH-23-08-3748-377,5129371זכות ערעור לבית המשפט המחוזי בירושלים בתוך 45 יום מהיום.,העונש המתאים לנאשמים:
47,SH-23-08-3748-377,"ניתן היום,  ט""ז אדר ב' תשפ""ד, 26 מרץ 2024, במעמד הנוכחים (הנאשמים בוויעוד חזותי).",העונש המתאים לנאשמים:
