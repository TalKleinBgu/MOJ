,verdict,text,part
0,ME-21-11-17776-835,"מרדכי בן דרור, ""בית המשפט העליון - מבנה חדש והערכות חדשה"", המשפט, א (תשנ""ג) 15","הוד סולימן
ע""י ב""כ עוה""ד בנימין בן נתן"
1,ME-21-11-17776-835,"חוק העונשין, תשל""ז-1977: סע'  40'(ג), 6, 9, 40ט'(6), 9, 144(ב)","הוד סולימן
ע""י ב""כ עוה""ד בנימין בן נתן"
2,ME-21-11-17776-835,"הנאשם הורשע במסגרת הסדר דיוני בעובדות כתב אישום מתוקן בעבירת נשיאת נשק לפי סעיף 144(ב) רישא לחוק העונשין, תשל""ז-1977 (להלן: ""החוק"").",גזר דין
3,ME-21-11-17776-835,"כמפורט בעובדות כתב האישום המתוקן, על רקע סכסוך שכנים בין המתלוננת לחברו של הנאשם, גמלה בלבו של הנאשם החלטה להשליך רימון הלם לעבר ביתה במטרה להפחידה.",גזר דין
4,ME-21-11-17776-835,"ביום 8.8.21, בשעה 09:00 או סמוך לכך, נשא הנאשם רימון הלם סנוור 7290, הפעילו והשליכו לעבר ביתה של המתלוננת.",גזר דין
5,ME-21-11-17776-835,כתוצאה מכך נגרם קול נפץ עז שהטיל אימה ופחד על המתלוננת ושכניה.,גזר דין
6,ME-21-11-17776-835,"ביום 7.11.22 הציגו הצדדים הסדר דיוני, במסגרתו הודה והורשע הנאשם בעובדות כתב האישום המתוקן והופנה לתסקיר שירות המבחן, ללא להסכמות עונשיות.",גזר דין
7,ME-21-11-17776-835,"חוות דעת פסיכיאטריות (1.2.23, 15.11.21)",גזר דין
8,ME-21-11-17776-835,"הנאשם מוכר למערכת הפסיכיאטרית, אובחן כלוקה בהפרעה סכיזואפקטיבית המתאפיינת במצבים פסיכוטיים (מחשבות שווא או הזיות) עם פגיעה בשיפוט ובבוחן המציאות ובמצב דיכאוני מג'ורי או מניה.",גזר דין
9,ME-21-11-17776-835,"תואר כי הוא לוקה במחלת נפש המתאפיינת בגליות, תקופות הוא שרוי במצב פסיכוטי עם כושר שיפוט ובוחן מציאות לקויים, לצד תקופות שנמצא בהפוגה ממצבים אלו ושומר על כושר שיפוט תקין.",גזר דין
10,ME-21-11-17776-835,"בחוות הדעת שנערכה בתיק זה הנאשם נמצא כשיר לעמוד לדין וכי במועד ביצוע העבירה לא היה שרוי במצב פסיכוטי או אפקטימי מאג'ורי, ידע להבדיל בין טוב ורע, מותר ואסור, בוחן המציאות היה תקין לכן נמצא אחראי למעשיו.",גזר דין
11,ME-21-11-17776-835,"בעניינו של הנאשם הוגשו חמישה תסקירים, בסופם לא בא שירות המבחן בהמלצה טיפולית.",תסקירי שירות המבחן
12,ME-21-11-17776-835,"על פי התסקיר הראשון (18.6.23) הנאשם, בן 27, רווק, מתגורר בבית אביו.",תסקירי שירות המבחן
13,ME-21-11-17776-835,"במשפחת מוצאו הוריו גרושים, תיאר שבילדותו חווה אלימות פיזית חמורה מצד אביו ושהה תקופה עם אמו ואחיותיו במקלט לנשים נפגעות אלימות.",תסקירי שירות המבחן
14,ME-21-11-17776-835,"הנאשם תיאר קשיי הסתגלות למסגרות הלימודיות כשהתנהלותו באותה תקופה אופיינה בביקור לא סדיר בבית הספר, שוטטות והתנהגויות אלימות.",תסקירי שירות המבחן
15,ME-21-11-17776-835,"הוא שירת שירות צבאי כעובד כללי, במהלך השירות התקשה לשמור על תפקוד יציב לאורך זמן וריצה מאסרים בכלא צבאי עד ששוחרר על רקע אי התאמה.",תסקירי שירות המבחן
16,ME-21-11-17776-835,בהמשך עבד לאורך השנים באופן מזדמן ולא יציב בתחומים שונים אך לרוב נעדר מסגרת ופיתח דפוסי התמכרות לאלכוהול וסמים.,תסקירי שירות המבחן
17,ME-21-11-17776-835,מאז התפרצות הקורונה חלה התדרדרות במצבו הנפשי והוא לא עובד.,תסקירי שירות המבחן
18,ME-21-11-17776-835,"בעברו התקיים מקצבת נכות זמנית על רקע נפשי והעדר כושר עבודה בשיעור 100%, כיום לא זכאי לסל שיקום על רקע מעורבותו בפלילים.",תסקירי שירות המבחן
19,ME-21-11-17776-835,"באשר לביצוע העבירה, הנאשם נוטל אחריות על התנהלותו, לדבריו ביצע את העבירה כדי לרצות את חברו שסיפק לו סמים ללא תשלום, החבר פנה אליו בבקשה להשליך רימון לעבר ביתה של המתלוננת, סיפק לו את הרימון והוא השליכו.",תסקירי שירות המבחן
20,ME-21-11-17776-835,"עוד לדבריו באותה תקופה מצבו הנפשי לא היה יציב, השתמש בסמים וסבב בחברה שולית ועבריינית.",תסקירי שירות המבחן
21,ME-21-11-17776-835,"הנאשם מכיר בחומרת מעשיו ובנזק שגרם, הביע צער, חרטה ואמפתיה למתלוננת ומעוניין לפצות על מעשיו.",תסקירי שירות המבחן
22,ME-21-11-17776-835,"באשר לשימוש בחומרים פסיכואקטיביים, תיאר כי החל מגיל 13 צורך אלכוהול, החל מגיל 17 הגביר צריכתו, בהמשך עבר לצרוך סמים מסוג קנאביס ו""נייס גאי"" באופן אינטנסיבי.",תסקירי שירות המבחן
23,ME-21-11-17776-835,שיתף כי ביום מעצרו היה תחת השפעת תרופות ממקור אופיאטי אותן צרך ללא פיקוח או בקרה רפואית.,תסקירי שירות המבחן
24,ME-21-11-17776-835,"מאז לא צורך אלכוהול וסמים, זומן לשתי בדיקות שתן אך לא מסרן כנדרש.",תסקירי שירות המבחן
25,ME-21-11-17776-835,"באשר להליך הטיפולי, שולב במסגרת צו פיקוח מעצר בקהילה הטיפולית לתחלואה כפולה לנפגעי התמכרויות ""צעדים-קרית שלמה"", בה שהה כשמונה חודשים אז הוחלט על הפסקת הטיפול בשל נסיגה במצבו הנפשי, במהלך תקופה זו אושפז פעמיים באשפוז פסיכיאטרי.",תסקירי שירות המבחן
26,ME-21-11-17776-835,"במסגרת אשפוזו האחרון סירב לקבל עזרה מהצוות הטיפולי, דיווח על מחשבות אובדניות ופגע בעצמו.",תסקירי שירות המבחן
27,ME-21-11-17776-835,"לאחר הפסקת הטיפול בקהילה שהה באשפוז בבית חולים פסיכיאטרי ""לב השרון"" ובהמשך שולב במרכז לנפגעי התמכרויות ""בית חוסן"" בעיר מגוריו.",תסקירי שירות המבחן
28,ME-21-11-17776-835,מגורמי הטיפול במרכז עלה כי מוסר בדיקות שתן נקיות אך נוכח מצב נפשי שלא יוצב קיים קושי ליתן מענה לצרכיו.,תסקירי שירות המבחן
29,ME-21-11-17776-835,"לנאשם הומלץ, נוכח מצבו, להשתלב במסגרת טיפול סגורה אך הוא סירב  וביקש להסתפק בטיפול במרכז יום.",תסקירי שירות המבחן
30,ME-21-11-17776-835,שירות המבחן העריך כי קיימת רמת סיכון בינונית למעורבות אלימה בעתיד.,תסקירי שירות המבחן
31,ME-21-11-17776-835,"מהתסקירים הבאים (האחרון מיום 13.2.24) עולה כי מצבו הורע, הנאשם חזר לצרוך סמים באופן אינטנסיבי וסובל מתנודות במצבי רוחו, מחשבות שווא ומחשבות אובדניות.",תסקירי שירות המבחן
32,ME-21-11-17776-835,בדיקת שתן שמסר (חודש 11/23) נמצאה חיובית לסמים קוקאין וקנביס.,תסקירי שירות המבחן
33,ME-21-11-17776-835,"הנאשם שהה  בטיפול באשפוזית לתחלואה כפולה במתכונת סגורה למשך חודש ימים, חרף המלצת גורמי הטיפול הביע חוסר מוטיבציה להמשיך במסגרת שכזו, שלל נזקקות טיפולית בתחום הסמים וטען כי מסוגל להגמל מהסמים בעצמו וללא עזרה.",תסקירי שירות המבחן
34,ME-21-11-17776-835,שירות המבחן התרשם כי סובל מדפוסי התמכרות עמוקים אך נעדר יכולת וכוחות להירתם לטיפול ועל כן לא בא בהמלצה טיפולית.,תסקירי שירות המבחן
35,ME-21-11-17776-835,"ב""כ המאשימה, עו""ד לדובסקי, עמד על פגיעת מעשיו בערכים המוגנים של שמירה על שלום הציבור ובטחונו, כשנסיבות ביצוע העבירה ותוצאותיה מלמדות על עוצמת פגיעה ברף בינוני גבוה.",תמצית הטיעונים לעונש
36,ME-21-11-17776-835,"עוד טען כי העבירה בוצעה באופן בלעדי על ידי הנאשם, אופן ביצועה מלמד על תכנון מקדים ונגישותו לנשק.",תמצית הטיעונים לעונש
37,ME-21-11-17776-835,"תוצאות מעשהו, פיצוץ רימון בבניין מגורים מאוכלס הוא בבחינת אירוע טראומטי ופוטנציאל הנזק רב ועתר למתחם הנע בין 48-24 חודשי מאסר.",תמצית הטיעונים לעונש
38,ME-21-11-17776-835,"באשר לנסיבות שאינן קשורות לביצוע העבירה – לנאשם עבר פלילי, הרשעתו האחרונה בעבירת אלימות ותלוי לחובתו מאסר על תנאי בר הפעלה, לשיטת המאשימה מצבו אינו מצדיק חריגה מהמתחם מטעמים של קרבה לסייג אלא בתוך המתחם נוכח מצבו הנפשי ועתרה למקמו בתחתית המתחם ולהפעיל את המאסר המותנה במצטבר למאסרו בצד מאסר על תנאי ופיצוי למתלוננת.",תמצית הטיעונים לעונש
39,ME-21-11-17776-835,"ב""כ הנאשם, עו""ד ב.",תמצית הטיעונים לעונש
40,ME-21-11-17776-835,"בן נתן, סבור כי נסיבותיו המיוחדות של הנאשם ומעשהו מאפשר להסתפק בעונש מתון בקרבה לסייג נוכח מצבו הנפשי ולהמנע מהטלת עונש מאסר.",תמצית הטיעונים לעונש
41,ME-21-11-17776-835,"לטענתו, כתב האישום תוקן משמעותית לקולא, לא נגרם נזק לגוף או לרכוש והרימון לא הושלך לעבר אדם אלא לעבר רכוש.",תמצית הטיעונים לעונש
42,ME-21-11-17776-835,"עוד עמד על הודאתו שחסכה את העדת המתלוננת, על כך שעושה מאמץ לשמור על ניקיון מסמים ועל כך שנוטל אחריות ומביע חרטה על מעשיו.",תמצית הטיעונים לעונש
43,ME-21-11-17776-835,"לטענתו  הנאשם ביצע את המעשה בשל מצבו הנפשי הירוד באותה עת והוא מצוי  בקרבה לסייג האחריות הפלילית, וכי לא מצליח להתמיד בהליכי הטיפול בשל נסיגות במצבו הנפשי.",תמצית הטיעונים לעונש
44,ME-21-11-17776-835,"על כן מבקש לגזור עליו עונש שנותן ביטוי משמעותי למצבו הנפשי ולנסיבותיו ולהסתפק בעונש החופף את תקופת מעצרו או צו של""צ.",תמצית הטיעונים לעונש
45,ME-21-11-17776-835,הצדדים הגישו פסיקה לתמיכה בעתירתם העונשית.,תמצית הטיעונים לעונש
46,ME-21-11-17776-835,"עוד שמעתי את אביו של הנאשם שהביע צער על  מעשי בנו, וסיפר כי מאז הסתבכותו הוא תומך בו ומסייע לו להשתקם.",תמצית הטיעונים לעונש
47,ME-21-11-17776-835,"הנאשם בדברו האחרון הצטער על מעשיו, לדבריו לא התכוון לפגוע או להפחיד אף אחד.",תמצית הטיעונים לעונש
48,ME-21-11-17776-835,באשר לעבירות שבוצעו בנשק מסוג רימון הלם נקבע כי מידת פוטנציאל הנזק ממנו פחותה בהשוואה לכלי נשק אחרים ונעשה בו שימוש בעיקר למטרת איום:,מתחם העונש ההולם
49,ME-21-11-17776-835,"בענייננו, הנאשם פעל בשם חברו, התערב בסכסוך לא לו, הצטייד ברימון הלם והשליכו לעבר ביתה של המתלוננת במטרה לאיים ולערער את שלומה ובטחונה.",מתחם העונש ההולם
50,ME-21-11-17776-835,"פיצוץ הרימון, בפתח בית המתלוננת בבניין מגורים בשעת בוקר, גרם לקול נפץ עז שהטיל אימה ופחד על המתלוננת ושכניה.",מתחם העונש ההולם
51,ME-21-11-17776-835,בחינת מידת פגיעת מעשי הנאשם בערך המוגן מובילה למסקנה כי הפגיעה היא ברף הבינוני.,מתחם העונש ההולם
52,ME-21-11-17776-835,"בהקשר זה אתן משקל לרקע לביצוע העבירה, לסוג הנשק, ולפוטנציאל הנזק שאינו חמור.",מתחם העונש ההולם
53,ME-21-11-17776-835,"אשר לקרבה לסייג לאחריות פלילית- לטענת ההגנה, מחלת הנפש ממנה סובל ותסמיניה מקרבת את הנאשם לסייג לאחריות פלילית בהתאם לסעיף 40ט'(6) ו-(9) לחוק ויש ליתן לה משקל משמעותי כנסיבה לקולה בקביעת מתחם הענישה.",מתחם העונש ההולם
54,ME-21-11-17776-835,"על פי סעיפי החוק, במסגרת הנסיבות הקשורות בביצוע העבירה, יש להתחשב בקביעת מתחם העונש ההולם, בין השאר, ב""יכולתו של הנאשם להבין את אשר הוא עושה, את הפסול שבמעשהו או את משמעות מעשהו, לרבות בשל גילו"" (ס""ק 6) וב""קרבה לסייג לאחריות פלילית כאמור בסימן ב' לפרק ה'1"" (ס""ק 9).",מתחם העונש ההולם
55,ME-21-11-17776-835,"הפסיקה הכירה בכך, שמצבו הנפשי של נאשם בעת ביצוע העבירה מהווה שיקול רלוונטי לעניין העונש, אף במצבים בהם נמצא אחראי למעשיו, וכי שאלת המשקל של נתון זה תבדק ""כמותית"" בכל מקרה לנסיבותיו:",מתחם העונש ההולם
56,ME-21-11-17776-835,"הצדדים אינם חלוקים על כך שמצבו הנפשי של הנאשם מורכב אך הוא נמצא כשיר לעמוד לדין ואחראי למעשיו, טענת ההגנה כי נוכח מצבו הנפשי הלא מיוצב של הנאשם לא מן הנמנע כי נפגמה יכולתו להבין את מעשיו ואת הפסול שבהם וכן כי מצבו זה עמד ברקע מעשיו ועל כן מקרבו לסייג ומצדיק התחשבות עונשית בו.",מתחם העונש ההולם
57,ME-21-11-17776-835,המאשימה אינה מתעלמת ממצבו הנפשי אך סבורה שעניינו לא נופל בגדר קרבה לסייג ומצדיק התחשבות בו אך בגדרי המתחם.,מתחם העונש ההולם
58,ME-21-11-17776-835,בעניין עזאם נדחה ערעורם של שניים שהורשעו בשתי עבירות של היזק בחומר נפץ ונשיאת נשק.,מדיניות הענישה הנוהגת
59,ME-21-11-17776-835,"בעקבות סכסוך בין בת זוגו של המערער 2 לאחרת השליך המערער 2 שני רימוני הלם, האחד ברחוב והשני לעבר מאפייה שבבעלות המשפחה המסוכסכת, שעה ששהו בה אנשים.",מדיניות הענישה הנוהגת
60,ME-21-11-17776-835,נגרם נזק לרכוש.,מדיניות הענישה הנוהגת
61,ME-21-11-17776-835,המערערים ללא עבר פלילי.,מדיניות הענישה הנוהגת
62,ME-21-11-17776-835,"למערער 1, שנהג ברכב, נקבע מתחם הנע בין 42-18 חודשי מאסר, נדון למאסר בן 18 חודשים; למערער 2 שהיה מעורב בהשלכת הרימון נקבע מתחם ענישה הנע בין 54-24 חודשי מאסר והוא נדון למאסר בן 28 חודשים;",מדיניות הענישה הנוהגת
63,ME-21-11-17776-835,"לאחר שנתתי דעתי לנסיבות מעשי הנאשם, מידת הפגיעה בערכים המוגנים ומדיניות הענישה הנוהגת, מצאתי לקבוע מתחם הנע בין 36-18 חודשי מאסר בפועל.",מדיניות הענישה הנוהגת
64,ME-21-11-17776-835,"הנאשם מצוי במעקב פסיכיאטרי ונוטל טיפול תרופתי (הוגשו מסמכים), מאושפז לתקופות (דצמבר 2020, ינואר, ספטמבר 2023), במסגרת הליך זה שולב במספר מסגרות טיפוליות ושהה בקהילה טיפולית לתחלואה כפולה לנפגעי התמכרויות ""צעדים-קרית שלמה"" במשך 8 חודשים עד להפסקת הטיפול בשל נסיגה במצבו הנפשי ואשפוז פסיכיאטרי (ינואר 23).",גזירת העונש המתאים לנאשם
65,ME-21-11-17776-835,בהמשך ניסה הנאשם להשתלב במרכז יום אך להערכת גורמי הטיפול זקוק למסגרת אינטנסיבית וסגורה.,גזירת העונש המתאים לנאשם
66,ME-21-11-17776-835,"ניכר שהנאשם מנסה להתנקות מסמים ולשקם את עצמו אך כוחותיו מוגבלים והנכונות שלו להיעזר בגורמי טיפול חלקית (סיכום ביקור מרכז בריאות הנפש מיום 30.10.23, 5.11.23).",גזירת העונש המתאים לנאשם
67,ME-21-11-17776-835,הנאשם חוזר מדי פעם להשתמש בסמים (בדיקת שתן שביצע  העידה על שימוש בקוקאין (תסקיר 11/23).,גזירת העונש המתאים לנאשם
68,ME-21-11-17776-835,בתסקירו האחרון (2/24) שוב נעשה ניסיון לשלבו בטיפול אך הנאשם לא גילה נכונות טיפולית לפיכך נמנע שירות המבחן מהמלצה טיפולית.,גזירת העונש המתאים לנאשם
69,ME-21-11-17776-835,"תמונת מצבו של הנאשם אכן מורכבת וכוללת תנודות במצבו הנפשי, שימוש בסמים ולצד זה חבירה לחברה שולית ורמת סיכון שאינה נמוכה לביצוע התנהגות עוברת חוק.",גזירת העונש המתאים לנאשם
70,ME-21-11-17776-835,"נתתי דעתי לכך שהיה עצור בתיק מעל 6 חודשים, להודאתו וחרטתו הכנה, לכך שהיה משולב תקופה לא קצרה בקהילה טיפולית ונאלץ לעזוב בשל החרפה במצבו הנפשי ולכך שמאז ביצוע העבירה לא הסתבך בשנית.",גזירת העונש המתאים לנאשם
71,ME-21-11-17776-835,עם זאת לא הונח לפניי בסיס להיעתר לבקשת ההגנה לחריגה ממתחם הענישה מטעמי שיקום וזו אף אינה המלצת שירות המבחן.,גזירת העונש המתאים לנאשם
72,ME-21-11-17776-835,לכך אוסיף כי בעבירת הנשק בה הורשע מורה הפסיקה ליתן משקל נכבד לשיקולי הרתעה על פני נסיבותיו האישיות של הנאשם.,גזירת העונש המתאים לנאשם
73,ME-21-11-17776-835,מן העבר השני אתן משקל לעמדתה ההגונה של המאשימה שעתרה נוכח נסיבותיו לתחתית מתחם ולפגיעה אפשרית של עונש מאסר ממושך בו בהנתן מצבו.,גזירת העונש המתאים לנאשם
74,ME-21-11-17776-835,"סיכומם של דברים, לאחר ששקלתי את כלל השיקולים, מצאתי למקם את עונשו של הנאשם בתחתית המתחם ולהתחשב בו בכך שאפעיל את התנאי התלוי נגדו בחופף למאסרו לצד פיצוי מתון למתלוננת.",גזירת העונש המתאים לנאשם
75,ME-21-11-17776-835,"אני גוזרת, אפוא, על הנאשם את העונשים הבאים:",סוף דבר
76,ME-21-11-17776-835,18 חודשי מאסר בניכוי ימי מעצרו 27.10.21-9.5.22.,סוף דבר
77,ME-21-11-17776-835,8 חודשי מאסר על תנאי לבל יעבור במשך 3 שנים מיום שחרורו ממאסר עבירת נשק מסוג פשע.,סוף דבר
78,ME-21-11-17776-835,"1,500 ₪ פיצוי למתלוננת, עדת תביעה 1.",סוף דבר
79,ME-21-11-17776-835,הפיצוי ישולם בשני תשלומים שווים ורצופים החל מיום 1.7.24 ויועבר למתלוננת על פי פרטים שתמסור המאשימה לבית המשפט.,סוף דבר
80,ME-21-11-17776-835,הנאשם יתייצב לריצוי מאסרו ביום 1.7.24 עד השעה 10:00 בבית מעצר הדרים.,סוף דבר
81,ME-21-11-17776-835,"לצורך הבטחת התייצבותו תעמודנה הערבויות שהופקדו בהליך המעצר, לאחר כניסתו למאסר יושבו למפקיד.",סוף דבר
82,ME-21-11-17776-835,הנשק – להשמדה.,סוף דבר
83,ME-21-11-17776-835,צו כללי למוצגים.,סוף דבר
84,ME-21-11-17776-835,זכות ערעור לבית המשפט העליון תוך 45 יום.,סוף דבר
85,ME-21-11-17776-835,"ניתן היום,  ח' ניסן תשפ""ד, 16 אפריל 2024, במעמד הצדדים.",סוף דבר
