,verdict,text,part
0,ME-13-01-19697-926,"מטעם המאשימה: עו""ד אבי פסטרנק",הנאשמים
1,ME-13-01-19697-926,"מטעם הנאשמים: בעצמם וע""י ב""כ עו""ד פהים דהוד",הנאשמים
2,ME-13-01-19697-926,"חוק העונשין, תשל""ז-1977: סע'  144(א), 216(א)(1), 380, 382(א)",במסמך זה הושמטו פרוטוקולי
3,ME-13-01-19697-926,"הנאשמים לפניי הודו בעובדות כתב-האישום המתוקן מיום 14.02.13 (להלן: ""כתב-האישום"").",גזר דין
4,ME-13-01-19697-926,"הנאשמים 1 ו-2 הורשעו, על-פי הודאתם זו, בעבירות של תקיפה בנסיבות מחמירות, לפי סעיפים 382(א) ו-380 לחוק העונשין, התשל""ז-1977 (להלן: ""החוק"").",גזר דין
5,ME-13-01-19697-926,"נאשם 1 הורשע, בנוסף, בעבירה של אחזקת נשק, לפי סעיף 144(א) לחוק (בכתב האישום המתוקן צוין, בטעות, סעיף האישום של עבירת נשיאת נשק, אשר יוחסה לנאשם 1 בכתב האישום המקורי).",גזר דין
6,ME-13-01-19697-926,"באשר לנאשם 3, כתב האישום מייחס לו עבירה של התנהגות פסולה במקום ציבורי, לפי סעיף 216(א)(1) לחוק.",גזר דין
7,ME-13-01-19697-926,בדיון מיום 14.02.13 קבעתי כי נאשם 3 ביצע את העבירה תוך הפנייתו אל שירות המבחן טרם מתן הכרעת-הדין בעניינו.,גזר דין
8,ME-13-01-19697-926,"על-פי המפורט בכתב האישום, פאדי עמאר (להלן: ""המתלונן"") עובד כמאבטח בבית החולים ""פוריה"" בטבריה (להלן: ""בית החולים"").",גזר דין
9,ME-13-01-19697-926,"ביום 04.01.13, סמוך לשעה 17:00, עמד המתלונן בכניסה לחדר המיון בבית החולים.",גזר דין
10,ME-13-01-19697-926,"ליד כניסה זו הוצב מחסום מעץ ועליו רשת ושילוט האוסר על מעבר, עקב עבודות בנייה המתבצעות מאחוריו.",גזר דין
11,ME-13-01-19697-926,"באותה שעה יצא נאשם 1 מאולם חדר המיון, ובעודו משוחח בטלפון נייד עבר את המחסום.",גזר דין
12,ME-13-01-19697-926,"המתלונן ביקש מנאשם 1 לחזור לכיוון חדר המיון, אולם נאשם 1 לא נענה לבקשתו זו.",גזר דין
13,ME-13-01-19697-926,"בשלב זה החלה קטטה, במהלכה תקפו שלושת הנאשמים את המתלונן, יחד עם אנשים אחרים שזהותם אינם ידועה.",גזר דין
14,ME-13-01-19697-926,"הנאשמים דחפו  את המתלונן, הכו אותו, הפילו אותו על הרצפה, בעטו בו ודרכו עליו, כל זאת תוך השמעת קללות לעברו.",גזר דין
15,ME-13-01-19697-926,"במהלך תקיפת המתלונן, בעודו כורע על הארץ ומרותק למקומו על-ידי נאשם 2 ואחרים, חטף נאשם 1 את אקדחו של המתלונן, שהיה מצוי בנרתיק החגור למותניו ומאובטח בשרוך אבטחה אותו קרע נאשם 1.",גזר דין
16,ME-13-01-19697-926,האקדח נתפס מייד על-ידי מאבטח אחר והנאשם 1 נעצר.,גזר דין
17,ME-13-01-19697-926,"כתוצאה מן התקיפה נחבל המתלונן וסבל משטפי דם במצחו ומתחת לעינו, וכן נפצע בקרקפתו.",גזר דין
18,ME-13-01-19697-926,"הנאשם 1 הנו צעיר בן 21, רווק,בוגר 12 שנות לימוד, עובד כיום עם אחיו בסיתות אבן.",תסקירי שירות המבחן
19,ME-13-01-19697-926,"לדבריו, לפני כשנה החל ללמוד הנדסאות רכב, אולם לאור מעורבותו בעבירה ותנאי מעצרו נאלץ להפסיק את לימודיו.",תסקירי שירות המבחן
20,ME-13-01-19697-926,"ביחס לעבירות, נאשם  1נטל אחריות חלקית לביצוען, כשלדבריו פעל מתוך תחושות של דחק ומצוקה, לאחר שאמו אושפזה בבית החולים במצב קשה לאחר שנפלה, וכתגובה לריב שהתפתח בין אביו למתלונן.",תסקירי שירות המבחן
21,ME-13-01-19697-926,"את נשקו של המתלונן נטל, לדבריו, מתוך פחד ובהלה, בשל החשש שהמתלונן יעשה בו שימוש.",תסקירי שירות המבחן
22,ME-13-01-19697-926,קצינת המבחן התרשמה כי מדובר בצעיר נורמטיבי שמעורבותו באירוע האלים היא חריגה ואינה משקפת דפוסים עבריינים.,תסקירי שירות המבחן
23,ME-13-01-19697-926,"לדבריה, נאשם 1 אינו נזקק להתערבות טיפולית, בין היתר נוכח התרשמותה מרשת משפחתית תומכת ויכולתו של נאשם 1 להתמודד עם קשייו בעצמו, והמליצה להטיל עליו עונש של צו של""צ בהיקף 140 שעות ללא הרשעה, תוך חיובו בתשלום פיצוי.",תסקירי שירות המבחן
24,ME-13-01-19697-926,"הנאשם 2 הנו צעיר בן 28, נשוי מזה כשנתיים, בוגר 12 שנות לימוד ומנהל חשבונות בהכשרתו.",תסקירי שירות המבחן
25,ME-13-01-19697-926,כיום עובד עם אחיו בסיתות אבן.,תסקירי שירות המבחן
26,ME-13-01-19697-926,"בשיחתו עם קצינת המבחן הטיל נאשם 2 את האחריות לקרות האירוע על כתפי המאבטח, וטען כי פעל כתגובה לאחר שהבחין במאבטח מפיל את אביו ארצה.",תסקירי שירות המבחן
27,ME-13-01-19697-926,"לדבריו חש באותו היום לחץ וחרדה נוכח מצבה הרפואי של אמו, שהובהלה לבית החולים, ובזמן שדיבר עם אחותו בטלפון לא שם לב כי הוא עובר במקום אסור.",תסקירי שירות המבחן
28,ME-13-01-19697-926,"קצינת המבחן התרשמה כי האירוע המתואר בכתב-האישום הוא חריג ביחס להתנהלותו הנורמטיבית של נאשם 2, שהוא אינו משקף דפוס התנהגות עברייני ונובע מחוסר שיקול דעת זמני ומסערת רגשות עקב מצבה של האם.",תסקירי שירות המבחן
29,ME-13-01-19697-926,"קצינת המבחן סברה כי הנאשם 2 אינו זקוק להתערבות טיפולית, ושניתן להסתפק לגביו בעונש של צו של""צ בהיקף 140 שעות, ללא הרשעה, תוך חיובו בתשלום פיצוי.",תסקירי שירות המבחן
30,ME-13-01-19697-926,"הנאשם 3 בן 35, נשוי ואב לשלושה ילדים בגילאי 3 עד 9.",תסקירי שירות המבחן
31,ME-13-01-19697-926,"הנאשם 3 התייתם מאמו כשהיה בן 12 בלבד, וחווה, לדבריו, ילדות קשה ויחס אלים מצד אמו החורגת.",תסקירי שירות המבחן
32,ME-13-01-19697-926,כיום עובד כיועץ ארגוני ועסקי לקידום פרויקטים.,תסקירי שירות המבחן
33,ME-13-01-19697-926,"ביחס לעבירה הנדונה, נאשם 3 התקשה לקבל אחריות לביצועה, וטען כי התערב בקטטה על מנת להפריד בין הניצים.",תסקירי שירות המבחן
34,ME-13-01-19697-926,"קצינת המבחן התרשמה, למרות אורחות חייו והתנהלותו החיובית על-פי רוב, מקיומם של אלמנטים בעייתיים הצצים במצבים של מתח וקונפליקט, במהלכם מתקשה נאשם 3 לשלוט בתגובותיו ופועל באימפולסיביות ובתוקפנות.",תסקירי שירות המבחן
35,ME-13-01-19697-926,"בשל חוסר נכונותו של נאשם 3 לדבר על המטענים הרגשיים המובילים לכך, לא ניתנה המלצה טיפולית לגביו.",תסקירי שירות המבחן
36,ME-13-01-19697-926,"כחלופה עונשית העריכה קצינת המבחן כי ענישה בדמות 120 שעות של""צ, ללא הרשעה, תחדד עבור נאשם 3 את השלכות מעשיו.",תסקירי שירות המבחן
37,ME-13-01-19697-926,"בהתייחסה לעבירת התקיפה בה הורשעו נאשמים 1 ו-2, ציינה המאשימה את הזכות החוקתית לשלמות הגוף והנפש.",טיעוני המאשימה לעונש
38,ME-13-01-19697-926,"לדבריה, יש מקום להתייחס לפגיעה שכזו במאבטח של מוסד ציבורי באותה החומרה בה מתייחסים בתי המשפט לתקיפת עובדי ציבור, כשבמקרה זה יש להוסיף משנה חומרה בשל כך שמדובר ב""מולטי תקיפה"" אשר התבצעה על-ידי אנשים רבים ועלולה הייתה להביא לפגיעה קשה בגופו ובנפשו של המתלונן.",טיעוני המאשימה לעונש
39,ME-13-01-19697-926,"בהתייחסה לעבירה של אחזקת נשק, בה הורשע נאשם 1, ציינה את הפגיעה הפוטנציאלית החמורה הכרוכה בשימוש בנשק ואת הצורך בענישה מרתיעה ביחס לעבירה מסוג זה.",טיעוני המאשימה לעונש
40,ME-13-01-19697-926,"באשר לעבירה של התנהגות פסולה במקום ציבורי, המיוחסת לנאשם 3, ציינה שוב את ההיבט הציבורי של תקיפת עובדי ציבור ואת הפגיעה בערך החברתי של שמירה על שלמות הגוף.",טיעוני המאשימה לעונש
41,ME-13-01-19697-926,המאשימה מסכימה כי חלקו של הנאשם 3 באירוע היה הקטן ביותר מבין השלושה.,טיעוני המאשימה לעונש
42,ME-13-01-19697-926,"לאור האמור לעיל, ובהינתן נסיבותיהם האישיות של הנאשמים כמפורט בתסקירי שירות המבחן, מבקשת המאשימה להותיר על כנה את הרשעת הנאשמים 1-2 ולהרשיע את נאשם 3 בעבירה המיוחסת לו.",טיעוני המאשימה לעונש
43,ME-13-01-19697-926,"באשר למתחמי הענישה ההולמים, ציינה כי המתחם ההולם למעשיו של נאשם 1 נע בין שנתיים לארבע שנות מאסר; לגבי נאשם 2 - שנה עד שנתיים מאסר בפועל; ולגבי נאשם 3  - עונש לנשיאה על דרך של עבודות שירות עד מאסר לתקופה קצרה.",טיעוני המאשימה לעונש
44,ME-13-01-19697-926,"המאשימה סבורה כי יש להטיל על כל אחד מן הנאשמים עונש ברף הבינוני של המתחם ההולם, לצד מאסר מותנה, קנס וחיוב בפיצוי למתלונן.",טיעוני המאשימה לעונש
45,ME-13-01-19697-926,"הסנגור הדגיש בטיעוניו כי היום בו אירעה התקיפה היה יום קשה מאוד למשפחתם של הנאשמים, שעה שאמם של נאשמים 1-2 הייתה במצב גסיסה, כך לדבריו.",טיעוני הנאשמים לעונש
46,ME-13-01-19697-926,"הנאשמים, טען, מצטערים על מעשיהם, והם הודו בביצוע העבירות בהזדמנות הראשונה.",טיעוני הנאשמים לעונש
47,ME-13-01-19697-926,"מדובר באנשים המנהלים אורח חיים נורמטיבי, שזו הסתבכותם הראשונה עם החוק.",טיעוני הנאשמים לעונש
48,ME-13-01-19697-926,"בהתייחסו לעבירה של אחזקת נשק, בה הורשע נאשם 1, ביקש להסתייג מטיעוני המאשימה בהדגישו כי אין מקום להשוואה בין המקרים אליהם הפנתה בטיעוניה, שם דובר במחזיקי נשק למטרות פליליות או מתוך כוונה להמשיך ולהחזיק בו, אלא בנטילת נשקו של המאבטח תוך כדי אירוע התקיפה.",טיעוני הנאשמים לעונש
49,ME-13-01-19697-926,"בסוף דבריו הפנה הסנגור להמלצות שירות המבחן, וביקש להסתפק בהטלת צווי של""צ.",טיעוני הנאשמים לעונש
50,ME-13-01-19697-926,הנאשמים הביעו צער על האירוע.,טיעוני הנאשמים לעונש
51,ME-13-01-19697-926,"ביום 18.09.13 הגישו הצדדים לבית המשפט הודעה בדבר ""הסכם סולחה"" שנחתם בין הנאשמים למתלונן, במסגרתו התנצלו הנאשמים על האירוע, והמתלונן הצהיר כי קיבל מידיהם סכום של 15,000 ₪ כפיצוי על נזקיו, וכן הודיע כי אינו מעוניין לקבל פיצוי נוסף במסגרת גזר-הדין.",טיעוני הנאשמים לעונש
52,ME-13-01-19697-926,"ייאמר, כי בהקשר הרחב יותר מהווים מעשיהם של הנאשמים פגיעה בסדר הציבורי ובביטחונם של באי בית-החולים, שכן תקיפתו של מי אשר אמון על אבטחתו של המוסד הרפואי חושפת את ציבור החולים והמבקרים לסכנות אותן הוא נועד לסכל.",דיון והכרעה
53,ME-13-01-19697-926,"בהתייחס לעבירת הנשק בה הורשע נאשם 1, יש לחדד כי אחזקתו של כלי נשק טומנת בחובה סיכון לא מבוטל לחייהם ולשלמות גופם של אנשים תמימים, והדברים נכונים שבעתיים מקום בו מדובר באחזקתו של נשק שלא כדין ובמהלך אירוע אלימות.",דיון והכרעה
54,ME-13-01-19697-926,"אין לדעת כיצד היה פועל נאשם 1 אלמלא ניטל מידיו הנשק תוך רגעים, אולם כוונתו לעניין השימוש בנשק אינה רלוונטית לסוגיית האחזקה, הנתפסת כחמורה כשלעצמה, וזאת בשל הסיכון לפגיעה קטלנית.",דיון והכרעה
55,ME-13-01-19697-926,"סיכון כאמור יכול להתממש אף ללא כל כוונה מצד המחזיק, ומכאן החומרה במעשיו של נאשם 1.",דיון והכרעה
56,ME-13-01-19697-926,"הנאשמים לפניי היו מעורבים בתקיפתו של המאבטח יחד עם אחרים, בשל הערה לגיטימית שהעיר לאחד מהם.",דיון והכרעה
57,ME-13-01-19697-926,"אין לקבל את שנטען באוזני קצינת המבחן, ושלא קיבל ביטוי בכתב האישום, כי המתלונן תקף בצורה זו או אחרת את אביהם של נאשמים 1-2.",דיון והכרעה
58,ME-13-01-19697-926,המניע הישיר לתקיפה היא בקשתו של המתלונן מן הנאשם 1 לסגת מאזור הבנייה.,דיון והכרעה
59,ME-13-01-19697-926,"הנאשמים, אם כן, השתתפו בתקיפה רבת משתתפים, במהלכה החליט נאשם 1 ליטול את נשקו של המתלונן.",דיון והכרעה
60,ME-13-01-19697-926,"הסברו כי נטל את האקדח בשל הפחד כי המתלונן יעשה בו שימוש, הוא נטול כל היגיון, שכן המתלונן הוצמד לקרקע באותה העת על-ידי מספר אנשים.",דיון והכרעה
61,ME-13-01-19697-926,"עוד ניתן לומר, כי אילו הנאשם 1 היה חש פחד אמיתי, הרי שמלכתחילה לא היה תוקף את מי שאמון על שלומו ומבקש ממנו להימנע מסיכונים.",דיון והכרעה
62,ME-13-01-19697-926,"אין ספק כי בהשוואת חלקם של השלושה, חלקו של נאשם 1 הוא גדול יותר, הן בהיותו הגורם לקטטה והן בשל מעורבותו בעבירת הנשק, ואילו חלקו של נאשם 3 הוא הקטן ביותר, בשים לב כי יוחסה לו עבירה של התנהגות פסולה במקום ציבורי בעוד שלנאשמים האחרים יוחסה עבירת תקיפה בנסיבות מחמירות.",דיון והכרעה
63,ME-13-01-19697-926,מדיניות הענישה הנוהגת ומתחם העונש ההולם,דיון והכרעה
64,ME-13-01-19697-926,"באותו מקרה דובר בתקיפה מתוכננת של צעיר על-ידי הנאשם ואחרים, בשל החשד כי אותו צעיר יצר קשר עם קרובת משפחתו של הנאשם באמצעות רשת הפייסבוק.",דיון והכרעה
65,ME-13-01-19697-926,"התקיפה נעשתה לאחר תכנון, כאמור, תוך פיתוי המתלונן להיפגש עם התוקפים באמתלות שונות.",דיון והכרעה
66,ME-13-01-19697-926,"בהשוואה לענייננו, שבו התבצעה התקיפה בספונטניות ללא תכנון וקשירת קשר, אולם תוך העמדת המתלונן בסיכון חמור נוכח מספרם הרב של התוקפים, אני סבור כי מתחם העונש ההולם נע בין מספר חודשי מאסר לנשיאה בדרך של עבודות שירות ל-12 חודשי מאסר בפועל.",דיון והכרעה
67,ME-13-01-19697-926,"על מגמת ההחמרה בעונשיהם של מבצעי עבירות נשק עמדתי לא אחת, ולא פעם הטילו בתי-המשפט עונשי מאסר בפועל גם על מי שעברם נקי.",דיון והכרעה
68,ME-13-01-19697-926,"באשר למקרה דנן, ובשונה ממקרים אחרים של אחזקת נשק, מדובר באחזקה רגעית ולא מתוכננת, שנעברה במסגרת תקיפה, כשלאחזקה קדמה פעולה של נטילת הנשק ללא רשות, קרי - לבד מן האחזקה עצמה ניתן לאפיין את המעשה כתוצאה של עבירת רכוש.",דיון והכרעה
69,ME-13-01-19697-926,"אני סבור כי מתחם העונש ההולם לעבירה של אחזקת נשק, בנסיבות דנן, נע בין מספר חודשי מאסר לנשיאה בדרך של עבודות שירות ועד ל-18 חודשי מאסר בפועל.",דיון והכרעה
70,ME-13-01-19697-926,התנהגות פסולה במקום ציבורי,דיון והכרעה
71,ME-13-01-19697-926,"ככלל, עבירה זו, שהעונש אותו קבע המחוקק לצידה הוא 6 חודשי מאסר, נדונה בבית-משפט השלום, כאשר מעטים הם המקרים בהם נגזר בגינה עונש של מאסר בפועל.",דיון והכרעה
72,ME-13-01-19697-926,"פעמים רבות מסתפקים בתי-המשפט בקביעת עונש של מאסר מותנה, לצד עונשים נלווים.",דיון והכרעה
73,ME-13-01-19697-926,"במקרה דנן, אף כי העבירה משקפת התנהגות פרועה שתרמה לתקיפתו של המתלונן, אין מקום להחמיר יתר על המידה, ויש לקבוע כי המתחם ההולם את נסיבותיו של מקרה זה, נע בין ענישה צופה פני עתיד למספר חודשי מאסר.",דיון והכרעה
74,ME-13-01-19697-926,"חרף המלצותיה של קצינת המבחן, לא ראיתי לבטל את הרשעתם של נאשמים 1-2 או להימנע מהרשעתו של נאשם 3.",דיון והכרעה
75,ME-13-01-19697-926,"מצד אחד קיים אינטרס ציבורי מובהק להרשיע את הנאשמים, ובכך להעניק משקל ראוי לשיקולים של גמול ושל הרתעה.",דיון והכרעה
76,ME-13-01-19697-926,"מן הצד השני, אף אחד מן הנאשמים לא הצביע על נזק קונקרטי וחריג שעלולה להביא הרשעתו בדין, ואף לא הובאו ראיות בקשר לכך.",דיון והכרעה
77,ME-13-01-19697-926,"במצב דברים זה, אני מותיר על כנה את הרשעתם של נאשמים 1 ו-2, ומרשיע את נאשם 3 בעבירה של התנהגות פסולה במקום ציבורי.",דיון והכרעה
78,ME-13-01-19697-926,"בעת גזירת הדין, נתתי דעתי לגילם הצעיר של הנאשמים, ובפרט גילו של נאשם 1, ולעובדה כי הנאשם 3 הוא אב לשלושה ילדים צעירים.",דיון והכרעה
79,ME-13-01-19697-926,"כן התחשבתי בהסכם הסולחה, בכך שהנאשמים התנצלו בפני המתלונן ופיצו אותו בסכום הולם; בהודאתם של הנאשמים בעובדות כתב האישום המתוקן; ובעובדה כי הם נעדרי עבר פלילי.",דיון והכרעה
80,ME-13-01-19697-926,"לסיכום דבריי, הריני לגזור על כל אחד מהנאשמים את העונשים הבאים:",דיון והכרעה
81,ME-13-01-19697-926,"אני גוזר על הנאשם 1, 22 חודשי מאסר, מתוכם 12 חודשים לנשיאה בפועל בניכוי ימי מעצרו, ואילו היתרה על תנאי למשך שנתיים, והתנאי הוא שהנאשם 1 לא יעבור במהלך תקופה זו עבירת אלימות או נשק שיורשע בגינה.",דיון והכרעה
82,ME-13-01-19697-926,"אני דן את הנאשם 1 לתשלום קנס בסך 5,000 ₪ או 50 ימי מאסר תמורתו.",דיון והכרעה
83,ME-13-01-19697-926,הקנס ישולם בתוך 90 ימים מהיום.,דיון והכרעה
84,ME-13-01-19697-926,נאשם 2 -,דיון והכרעה
85,ME-13-01-19697-926,"אני דן על הנאשם 2, 15 חודשי מאסר, מתוכם 8 חודשים לריצוי בפועל בניכוי ימי מעצרו, ואילו היתרה על תנאי למשך שנתיים, והתנאי הוא שהנאשם 2 לא יעבור במהלך תקופה זו עבירת אלימות שיורשע בגינה.",דיון והכרעה
86,ME-13-01-19697-926,"אני דן את הנאשם 2 לתשלום קנס בסך 4,000 ₪ או 40 ימי מאסר תמורתו.",דיון והכרעה
88,ME-13-01-19697-926,נאשם 3 -,דיון והכרעה
89,ME-13-01-19697-926,"אני מטיל על הנאשם 3, צו של""צ בהיקף של 120 שעות, על-פי תכנית שייקבע שירות המבחן.",דיון והכרעה
90,ME-13-01-19697-926,"אני דן את הנאשם 3, לתשלום קנס בסך 2,000 ₪ או 20 ימי מאסר תמורתו.",דיון והכרעה
91,ME-13-01-19697-926,קנס ישולם בתוך 90 ימים מהיום.,דיון והכרעה
92,ME-13-01-19697-926,זכות ערעור לבית המשפט העליון בתוך 45 יום מהיום.,דיון והכרעה
93,ME-13-01-19697-926,"ניתנה והודעה היום כ""ז תשרי תשע""ד, 01/10/2013 במעמד הנוכחים.",דיון והכרעה
94,ME-13-01-19697-926,אני מורה על עיכוב ביצוע גזר הדין לגבי שלושת הנאשמים למשך 45 יום.,החלטה
95,ME-13-01-19697-926,"במידה ולא יוגש ערעור על הנאשמים 1 ו- 2 להתייצב למאסרם בבית מעצר קישון עד השעה 10:00, או על פי החלטת שב""ס, כשברשותם תעודת זהות או דרכון.",החלטה
96,ME-13-01-19697-926,"על הנאשמים לתאם את הכניסה למאסר, כולל האפשרות למיון מוקדם, עם ענף אבחון ומיון של שב""ס, טלפונים: 08-9787377, 08-9787336.",החלטה
97,ME-13-01-19697-926,"למען הסר ספק, תנאי השחרור בהם נתונים הנאשמים ישארו על כנם עד להחלטה אחרת.",החלטה
98,ME-13-01-19697-926,"54678313ניתנה והודעה היום כ""ז תשרי תשע""ד, 01/10/2013 במעמד הנוכחים.",<#8#>
