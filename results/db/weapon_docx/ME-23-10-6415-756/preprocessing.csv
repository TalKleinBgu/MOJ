,verdict,text,part
0,ME-23-10-6415-756,ואדיע טראבלסי (עציר),הנאשם
3,ME-23-10-6415-756,"חוק העונשין, תשל""ז-1977: סע'  40ז, 40ט, 144, 144(א), 144(ב), 144(ז), 340א(ב)1, 2, 404, 40יג(ב)",הנאשם
4,ME-23-10-6415-756,"הנאשם, ואדיע טראבלסי, הורשע ביום 15.7.24, על - סמך הודאתו, במסגרת הסדר טיעון, בעבירות שנכללו בכתב אישום מתוקן אשר הוגש נגדו ואשר עניינן עבירות בנשק (החזקה, נשיאה והובלה) לפי סעיפים 144(א) רישה וסיפה ו- 144(ב) רישה וסיפה לחוק העונשין, התשל""ז -1977 (להלן: ""חוק העונשין"" או ""החוק""); ירי מנשק חם, לפי סעיף 340א(ב)1 ו-2 לחוק, ודרישת נכס באיומים לפי סעיף 404 לחוק.",גזר דין
5,ME-23-10-6415-756,עובדות כתב האישום המתוקן,גזר דין
6,ME-23-10-6415-756,"בזמנים הרלבנטיים לכתב האישום, שימש סוהייל דיאב כראש העיר טמרה והתגורר ביחד עם בני משפחתו בביתו ברח' אל ורוד בטמרה.",גזר דין
7,ME-23-10-6415-756,בין הנאשם לבין עבד אלחמיד בוקאעי קיימת היכרות מוקדמת והם מצויים בקשרי חברות.,גזר דין
8,ME-23-10-6415-756,"חברת ""נתיב אקספרס - תחבורה ציבורית בע""מ"" היא חברה המספקת שירותי תחבורה ציבורית ובבעלותה של החברה אוטובוסים המשמשים לצרכי עבודה.",גזר דין
9,ME-23-10-6415-756,"בבעלות עבד אלחמיד הנ""ל חלקת אדמה בטמרה המשמשת אותו כחניון רכבים.",גזר דין
10,ME-23-10-6415-756,"ביום 1.1.18 הוסכם בין חברת נתיב אקספרס לבין עבד אלחמיד, כי חברת נתיב אקספרס תשכור את החניון לצורך חניית האוטובוסים שבבעלותה, זאת בתמורה לתשלום סכום כספי חודשי לעבד אלחמיד.",גזר דין
11,ME-23-10-6415-756,"ביום 11.8.23 נציג חברת נתיב אקספרס הודיעה לעבד אלחמיד כי בכוונת החברה לבטל את ההתקשרות עמו ולהעביר את האוטובוסים שבבעלותה לחניון אחר, החל מיום 1.9.23.",גזר דין
12,ME-23-10-6415-756,"על  רקע ההודעה ומשהנאשם סבר, כי לסוהייל קשר לביטול ההסכם, עובר ליום 29.8.23 בשעה 23:30 לערך החליט הנאשם לבצע ירי לעבר ביתו.",גזר דין
13,ME-23-10-6415-756,"לצורך מימוש ההחלטה, ביום 29.8.23 סמוך לשעה 23:30, נהג הנאשם בקטנוע ונסע לכיוון הבית כשהוא עוטה כפפות על ידיו וחובש קסדה על ראשו וכשהוא מחזיק, נושא ומוביל אקדח ובמחסנית תואמת לאקדח, שהינה אבזר של הנשק, שהייתה טעונה בלא פחות מ- 8 קליעים מסוג 9 מ""מ התואמים לאקדח.",גזר דין
14,ME-23-10-6415-756,"בהגיעו בסמוך לבית, עצר הנאשם את הקטנוע, הוציא את האקדח, ירה לעבר כניסת הבית לא פחות מ - 8 קליעים; שישה מתוכם פגעו בקיר הכניסה לבית, כאשר באותה העת, עודאי דיאב, בנו של סוהייל, שהה בתוך הבית.",גזר דין
15,ME-23-10-6415-756,מייד לאחר ביצוע הירי הנאשם שב בריצה אל הקטנוע ונמלט מן המקום בנסיעה.,גזר דין
16,ME-23-10-6415-756,"כתוצאה מן הירי, נגרמו נזק וסימני פיח לקיר הבית בסמוך לדלת הכניסה.",גזר דין
17,ME-23-10-6415-756,"בזמנים הרלבנטיים לכתב האישום, סוהייר קייס, עבדה כקופאית במאפיה וקונדיטוריה בבעלות סאמי חסן וראפע חסן, הנמצאת בשכונת ח'לת אל שריף בטמרה.",גזר דין
18,ME-23-10-6415-756,"בתאריך 28.1.22, בשעה 18:20 לערך, החליט הנאשם לדרוש כסף באיומים מן המתלוננת, והגיע לאזור המאפיה כשהוא רעול פנים, וברשותו חפץ הנחזה להיות אקדח בצבע כסף.",גזר דין
19,ME-23-10-6415-756,"הנאשם נכנס אל המאפיה כשברשותו חפץ דמוי אקדח, ניגש אל הדלפק אשר מאחוריו עמדה המתלוננת, שלף את דמוי האקדח ודרש ממנה כסף.",גזר דין
20,ME-23-10-6415-756,"המתלוננת, בפחדה מפני הנאשם, החלה לצעוק ונכנסה פנימה לתוך המאפיה.",גזר דין
21,ME-23-10-6415-756,הנאשם ניסה לפתוח את הקופה.,גזר דין
22,ME-23-10-6415-756,הוא לא הצליח בכך תוך שהוא גורם נזק לקופה ומיד לאחר מכן ברח מן המקום.,גזר דין
23,ME-23-10-6415-756,ביום 3.9.24 הוצג לתיק בית המשפט תסקיר בעניין עונשו של הנאשם.,גזר דין
24,ME-23-10-6415-756,"במסגרתו של תסקיר זה, צוין כי הנאשם, רווק, בן 20, תושב טמרה עבד, עובר למעצרו, בעסק לשטיפת מכוניות.",גזר דין
25,ME-23-10-6415-756,"בהתייחס לעבירות שבגינן הורשע הנאשם, פורט כי הוא אמנם מבין את הנזק שגרם אך משתף באופן חלקי על  אודות שאירע.",גזר דין
26,ME-23-10-6415-756,הוא סירב לספר מניין היה ברשותו כלי נשק.,גזר דין
27,ME-23-10-6415-756,"בהתייחס לאישום השני, ציין כי מאחר ושכר עבודתה של ידידתו הולן, פעל כפי שפעל.",גזר דין
28,ME-23-10-6415-756,הנאשם הביע חרטה על מעשיו והביע אמפתיה למצבה של הקופאית.,גזר דין
29,ME-23-10-6415-756,גם כאן התרשם שירות המבחן שרב הנסתר על הגלוי.,גזר דין
30,ME-23-10-6415-756,"מדיווח שהתקבל מאת גורמי הטיפול בבית המעצר, עלה כי הנאשם מביע מוטיבציה מילולית להשתלב בהליכים טיפוליים.",גזר דין
31,ME-23-10-6415-756,"צוין, כי הוא אכן השתלב בקבוצת הכנה לטיפול באלימות.",גזר דין
32,ME-23-10-6415-756,"הערכת הסיכון הנשקף מן הנאשם והסיכוי להישנות מקרים אלימים, הוערכו על ידי שירות המבחן כבעלי רמת סיכון בינונית.",גזר דין
33,ME-23-10-6415-756,"פורט, כי הנאשם מצוי בשלבים הראשוניים של גיבוש זהותו.",גזר דין
34,ME-23-10-6415-756,עוד התרשם שירות המבחן כי הנאשם מתקשה להתמודד עם מצבי לחץ ומתקשה לווסת את דחפיו.,גזר דין
35,ME-23-10-6415-756,"הוער, כי הנאשם נוהג בתוקפנות ובאלימות מתוך רצונו לגבש זהות גברית, כל זאת תוך שימוש בדפוסים עברייניים של הסתרה והכחשה.",גזר דין
36,ME-23-10-6415-756,"לסיכום, צוין כי הנאשם אמנם מגלה מודעת ראשונית לכשלים בהתנהגותו, אך נוכח חומרת העבירות ולאור הערכת הסיכון לא ניתן לבוא בעניינו בהמלצה טיפולית במסגרת הקהילה.",גזר דין
37,ME-23-10-6415-756,"לצד זאת הוער, כי מומלץ לשלב את הנאשם בתוכנית טיפולית במסגרת מאסרו.",גזר דין
38,ME-23-10-6415-756,טיעוני הצדדים לעניין העונש,גזר דין
39,ME-23-10-6415-756,"ב""כ המאשימה, עו""ד יניב זוהר, הגיש מסמך טיעונים כתוב (טעת/1) והוסיף על האמור בו בעל פה.",גזר דין
40,ME-23-10-6415-756,"ראשית, צוין כי הנאשם נעדר עבר פלילי.",גזר דין
41,ME-23-10-6415-756,"צוין, כי יש לראות בשני האישומים הנכללים בכתב האישום המתוקן כשני אירועים נפרדים, אשר יש לשרטט מתחם ענישה נפרד בגין כל אחד מהם, ולאחר מכן לצבור את העונשים המוטלים בגינם.",גזר דין
42,ME-23-10-6415-756,"ב""כ המאשימה עמד בהרחבה על הערכים המוגנים שנפגעו פועל יוצא ממעשיו של הנאשם.",גזר דין
43,ME-23-10-6415-756,"הודגש, כי עסקינן, בין היתר,  בפגיעה חמורה בביטחון ובשלום הציבור.",גזר דין
44,ME-23-10-6415-756,הפרקליט המלומד עמד על נסיבות ביצוען של העבירות והציג פסיקה ענפה המתייחסת לעבירות שבגינן הורשע הנאשם.,גזר דין
45,ME-23-10-6415-756,"לשיטתה של המאשימה יש לשרטט בגין האישום הראשון מתחם עונש הולם הנע בין 7 לבין 9 שנות מאסר לריצוי בפועל, בעוד בגין האישום השני יש לשרטט מתחם ענישה הנע בין 10 לבין 18 חודשי מאסר לריצוי בפועל.",גזר דין
46,ME-23-10-6415-756,"הוער, כי נוכח הנסיבות שאינן קשורות בביצוע העבירה (העדר עבר פלילי, הרתעת הרבים, אי שיתוף פעולה עם הרשויות לצורך איתור הנשק, ומסקנות תסקיר שירות המבחן) יש לגזור את עונשו של הנאשם ברף האמצעי- עליון של המתחמים שהוצעו, ולצבור את העונשים, לצד השתת פסילת רשיון נהיגה ועונשים נלווים.",גזר דין
47,ME-23-10-6415-756,"ב""כ המלומד של הנאשם, עו""ד יוסף סלימאן, הגיש מצדו את טיעוני ההגנה לעניין העונש (טעה/1) והוסיף על אלו בעל פה.",גזר דין
48,ME-23-10-6415-756,"צוין, כי הנאשם הודה במעשיו בהזדמנות הראשונה ובכך חסך זמן שיפוטי רב.",גזר דין
49,ME-23-10-6415-756,"הסנגור עמד על גילו הצעיר יחסית של הנאשם, והדגיש כי על אף חומרת מעשיו של הנאשם - איש לא נפגע.",גזר דין
50,ME-23-10-6415-756,"בהקשר זה הוזכר, כי הנאשם הורשע, במסגרת האישום השני, בכך, שהחזיק בחפץ שאינו מהווה כלי נשק.",גזר דין
51,ME-23-10-6415-756,"הסנגור עמד על עברו הפלילי הנקי של הנאשם, על כך שהוא עצור בגין תיק זה קרוב לשנה; לתפיסתו, עובדה זו לבדה מהווה גורם הרתעה עבור הנאשם.",גזר דין
52,ME-23-10-6415-756,הסנגור עמד על מסקנות שירות המבחן וראה אותן כחיוביות וככאלה המלמדות על רצון כן מצדו של הנאשם להשתקם ולפתוח דף חדש.,גזר דין
53,ME-23-10-6415-756,"עוד עמד הסנגור על דו""ח ועדת דורנר, ומסקנותיו שלפיהן יש ליתן עדיפות לשיקום עבריינים מחוץ לכתליו של בית המאסר.",גזר דין
54,ME-23-10-6415-756,"ב""כ הנאשם הציג פסיקה הנוהגת והמתאימה לשיטתו לעניינו של הנאשם דכאן.",גזר דין
55,ME-23-10-6415-756,"לדידו מתחם הענישה המתאים צריך לנוע בין 14 חודשי מאסר לריצוי בפועל לבין 30 חודשי מאסר לריצוי בפועל, בעוד יש לגזור את עונשו של הנאשם בתחתית מתחם הענישה.",גזר דין
56,ME-23-10-6415-756,"עוד צוין, כי אין מקום להשית קנס על הנאשם נוכח מצבו הכלכלי העגום.",גזר דין
57,ME-23-10-6415-756,"הנאשם פנה אל בית המשפט, בציינו כי הוא מצטער על הכול.",גזר דין
58,ME-23-10-6415-756,"מעשיו של הנאשם דכאן מבטאים פגיעה חמורה בשלום הציבור, בשגרת חייו ובביטחונו.",דיון והכרעה
59,ME-23-10-6415-756,"נשיאת נשק, שימוש בו, שיש בו כדי לסכן חיי אדם ומעשה של דרישת נכס באיומים מחייבים את בתי המשפט לתגובה עונשית הולמת, שכן האינטרס הציבורי העליון בכגון דא הוא למנוע, או לכל הפחות לצמצם, ככל הניתן, את ביצוען של עבירות חמורות אלה.",דיון והכרעה
60,ME-23-10-6415-756,"ככלל, עת נפנים לבצע את מלאכת הענישה, העיקרון המנחה שנקבע במסגרת תורת הבניית שיקול-הדעת השיפוטי, הוא עקרון ההלימה: משמע, שימור יחס הולם בין חומרת מעשה העבירה בנסיבותיו ומידת אשמו של הנאשם ובין סוג העונש המוטל עליו ומידתו.",דיון והכרעה
61,ME-23-10-6415-756,"על מנת לשמר יחס זה, עובר לקביעת העונש יש לשרטט מתחם עונש הולם, מתוך התחשבות בערך החברתי בו פגע המעשה, במידת הפגיעה בו, במדיניות הענישה הנוהגת ובנסיבות הקשורות בביצוע העבירה.",דיון והכרעה
62,ME-23-10-6415-756,"מכאן, לאחר קביעת המתחם, וככל שבית-המשפט לא מצא לנכון לסטות הימנו מטעמים של שיקום או של הגנה על הציבור, ייקבע העונש המתאים לנאשם בשים לב לנסיבותיו האישיות ולנתונים נוספים, הללו שאינם קשורים בביצוע העבירה.",דיון והכרעה
63,ME-23-10-6415-756,"ראשית, אפנה לדון באירוע הראשון - עבירות הנשק והירי מנשק חם.",דיון והכרעה
64,ME-23-10-6415-756,"בכל הנוגע לערכים החברתיים המוגנים שנפגעו כפועל יוצא ממעשיו של נאשם זה, הרי שהדברים מובנים מאליהם: המוביל נשק בלא רשות על פי דין והעושה בו שימוש פוגע בראש ובראשונה בביטחון המדינה, במנגנוני שלטונה ובביטחון הציבור, הנחשף לסכנה ממשית לשלמות גופו ונפשו.",דיון והכרעה
65,ME-23-10-6415-756,הפגיעה בערכים אלו גבוהה.,דיון והכרעה
66,ME-23-10-6415-756,"על דברים אלו יש להוסיף את עמדתו הנכוחה והבלתי מתפשרת של בית המשפט העליון, עליה חזר פעם אחר פעם בשנים האחרונות, בציינו כי נשק בלתי-חוקי, המוחזק בידיים בלתי-מוסמכות, עלול בסופו להגיע לכלל שימוש מסוכן, כפי שאכן קרה בנידון דידן.",דיון והכרעה
67,ME-23-10-6415-756,"בהתאם לכך ולנוכח ריבוי מקרי הירי, יש לנקוט במדיניות ענישה מחמירה כלפי ביצוע עבירות החזקת נשק שלא כדין, ועל אחת כמה וכמה שימוש בנשק חם ופציעתם של קורבנות שונים עקב כך.",דיון והכרעה
68,ME-23-10-6415-756,"הצורך במדיניות ענישה מחמירה נחוץ במיוחד כאשר השימוש בנשק גורר פגיעה בגוף ובנפש, וכאשר מבצעי העבירות אינם מוסרים את כלי הנשק לידי רשויות החוק – ובכך מוסיפים לפגוע בביטחון הציבור וקיים חשש תמידי לשימוש עברייני חוזר בנשק זה, כמו גם להגעתו של נשק זה לגורמים עויינים ובכללם גורמי טרור.",דיון והכרעה
69,ME-23-10-6415-756,"בהקשרן של עבירות הנשק המיוחסות לנאשם, אזכיר, כי במסגרתו של תיקון מס' 140 לחוק העונשין (תיקון מס' 140 - הוראת שעה), התשפ""ב-2021, ס""ח 2938) הבא לידי ביטוי בסעיף 144(ז) לחוק, עוגנו עונשים מזעריים בכל הנוגע לעבירות שעניינן החזקה, הובלה או סחר בנשק שלא כדין.",דיון והכרעה
70,ME-23-10-6415-756,"על מנת לשרטט כדבעי את מתחם העונש ההולם לאירוע זה, עיינתי בפסיקה רחבה העוסקת בעבירת החזקת נשק וירי מנשק חם.",דיון והכרעה
71,ME-23-10-6415-756,"נמצאתי למד, כי בשנים האחרונות חלה אט אט מגמת החמרה בענישה, הבאה לידי ביטוי בפסיקת הערכאות השונות הנוגעת לעבירות אלו.",דיון והכרעה
72,ME-23-10-6415-756,"בשלב זה, יש להתייחס אל הנסיבות הקשורות לביצוע העבירות באירוע זה (אלו המצוינות בסעיף 40ט לחוק).",דיון והכרעה
73,ME-23-10-6415-756,"עובדות כתב האישום המתוקן מלמדות, כי עסקינן בהחזקת ונשיאת אקדח שבתוכו מחסנית טעונה ב - 8 קליעים וירי לעבר כניסת בית, כאשר אדם מצוי בתוכו.",דיון והכרעה
74,ME-23-10-6415-756,חלקו של הנאשם  בביצועם של מעשים אלו הוא בלעדי (אם כי הגיוני להסיק שהוא הופעל לשם כך על ידי אחר).,דיון והכרעה
75,ME-23-10-6415-756,"למעשים אלו קדם תכנון מקדים, שכן הנאשם עטה כפפות על גופו וחבש קסדה והתקדם אל עבר הבית באמצעות קטנוע.",דיון והכרעה
76,ME-23-10-6415-756,הנאשם יכול וצריך היה לשלוט על מעשיו ולהימנע מביצועם.,דיון והכרעה
77,ME-23-10-6415-756,הוא ירה באזור מגורים (אל עבר כניסת בית )  8 קליעים (לכל הפחות) ובכך סיכן במעשיו חיי אדם.,דיון והכרעה
78,ME-23-10-6415-756,אין בנמצא כל סייג לאחריות פלילית בהקשר זה הנזקף להגנתו.,דיון והכרעה
79,ME-23-10-6415-756,"ברי, כי עלולה הייתה להיגרם פגיעה בגופו של אחר, כפועל יוצא משימוש בנשק.",דיון והכרעה
80,ME-23-10-6415-756,"למרבה המזל, זו נמנעה.",דיון והכרעה
81,ME-23-10-6415-756,"הסיבות שהביאו את הנאשם לביצוע העבירות הן חמורות, ושזורות בין שיטי עובדות כתב האישום המותקן, ובהסכם שבין החברה הציבורית לבין אותו עבד.",דיון והכרעה
82,ME-23-10-6415-756,"לאור כל המקובץ, מצאתי לנכון לקבוע מתחם ענישה לאירוע זה הנע בין 4 לבין 6 שנות מאסר לריצוי בפועל, לצד עונשים נלווים.",דיון והכרעה
83,ME-23-10-6415-756,אפנה  כעת לדון בגדרו של האירוע השני - דרישת נכס באיומים.,דיון והכרעה
84,ME-23-10-6415-756,"גם במסגרתו של אירוע זה, הרי שבכל הנוגע לערכים החברתיים המוגנים שנפגעו כפועל יוצא ממעשיו של הנאשם הדברים מובנים מאליהם: מעשיו פגעו בשלטון החוק, בסדר הציבורי, ובזכותו של הציבור  לחיות את חייו בשלווה (ובזכותה של המתלוננת בפרט), תוך שמירה על קניינו.",דיון והכרעה
87,ME-23-10-6415-756,חלקו של הנאשם בביצועה של העבירה הוא בלעדי.,דיון והכרעה
88,ME-23-10-6415-756,"למעשיו אלו קדם תכנון מקדים, שכן הנאשם הצטייד בחפץ הנחזה להיות אקדח.",דיון והכרעה
89,ME-23-10-6415-756,הנאשם יכול והיה צריך לשלוט על מעשהו ולהימנע מביצועו.,דיון והכרעה
90,ME-23-10-6415-756,"הוא יצר במעשיו מצב מסוכן עד מאוד, שכן כניסתו למאפייה ודרישת הנכס בהחלט עלולה הייתה להסלים עד לכדי פגיעה בגוף או בנפש.",דיון והכרעה
91,ME-23-10-6415-756,"למרבה המזל, הנאשם לא הצליח לבצע את זממו והאירוע הסתיים בכך שנגרם נזק בלבד לקופת בית העסק.",דיון והכרעה
92,ME-23-10-6415-756,"כמפורט לעיל, הנאשם ברח לאחר מכן מהמקום.",דיון והכרעה
93,ME-23-10-6415-756,"הסיבות שהובילו את הנאשם לביצוע מעשה זה, בהתאם לדבריו לשירות המבחן, נעוצות בסכסוך כספי של צד שלישי.",דיון והכרעה
94,ME-23-10-6415-756,"לאור כל המקובץ, מצאתי לנכון לקבוע מתחם ענישה לאירוע זה הנע בין 10 לבין  18 חודשי מאסר לריצוי בפועל, לצד עונשים נלווים.",דיון והכרעה
95,ME-23-10-6415-756,"מכאן, ראוי לבחון מהו העונש המתאים לנאשם בשים לב לנסיבות שאינן קשורות בביצוע העבירה.",דיון והכרעה
96,ME-23-10-6415-756,"יש לזקוף לזכותו של הנאשם את החיסכון המשמעותי בזמן שיפוטי יקר, הנגזר מהודאתו ומנטילת האחריות שביצע.",דיון והכרעה
97,ME-23-10-6415-756,וכן את הנתון שלפיו הוא נעדר עבר פלילי.,דיון והכרעה
98,ME-23-10-6415-756,"ברי, כי עונש מאסר ממושך יפגע בנאשם נוכח גילו הצעיר.",דיון והכרעה
99,ME-23-10-6415-756,כפי שפורט תסקיר שירות המבחן בעניינו של הנאשם קבע כי לאור הערכת הסיכון לא ניתן לבוא בעניינו בהמלצה טיפולית - שיקומית.,דיון והכרעה
100,ME-23-10-6415-756,הנשק עמו בוצעו העבירות לא אותר ומכך יש להסיק לשלילה על אודות שיתוף הפעולה של הנאשם עם הרשויות לצורך הקטנת הנזק.,דיון והכרעה
101,ME-23-10-6415-756,"בנוסף לאמור לעיל, נוכח התנהגותו המסוכנת של הנאשם, במסגרתם של שני האירועים, סברתי כי בהחלט יש מקום להכליל בגדרי מתחמי הענישה את השיקול שעניינו הרתעת הרבים (בהתאם לסעיף 40ז לחוק); תוך העברת מסר לציבור הרחב שהתנהגות דומה שכזו אינה מקובלת במחוזותינו.",דיון והכרעה
102,ME-23-10-6415-756,"משאלה הם פני הדברים, מצאתי להטיל על הנאשם עונש כולל בהתאם לסעיף 40יג(ב) לחוק, כמפורט להלן -",דיון והכרעה
103,ME-23-10-6415-756,5 שנות מאסר לריצוי בפועל בניכוי ימי מעצרו.,דיון והכרעה
104,ME-23-10-6415-756,12 חודשי מאסר על תנאי שלא יעבור במשך 3 שנים עבירות בנשק לפי סעיף 144 לחוק העונשין.,דיון והכרעה
105,ME-23-10-6415-756,6 חודשי מאסר על תנאי שלא יעבור במשך 3 שנים עבירה שעניינה דרישת נכס באיומים לפי סעיף 404 לחוק או עבירה שיש בה יסוד של איום.,דיון והכרעה
106,ME-23-10-6415-756,6 חודשי פסילת רישיון נהיגה שירוצו מיום שחרורו מן המאסר בשים לב לכך שהעבירה נעברה תוך שימוש בכלי רכב.,דיון והכרעה
107,ME-23-10-6415-756,פיצויים בסך של 5000 ₪ לטובת מר סוהייל דיאב נפגע העבירה הכלולה בפרט האישום הראשון.,דיון והכרעה
108,ME-23-10-6415-756,לא מצאתי לנכון להטיל על הנאשם קנס בשים לב למצבו הכלכלי.,דיון והכרעה
109,ME-23-10-6415-756,נוכח הערת שירות המבחן מתבקש שירות בתי הסוהר לבחון את האפשרות לשלב את הנאשם בתוכנית טיפולית במסגרת מאסרו.,דיון והכרעה
110,ME-23-10-6415-756,"5129371ניתן היום,  י""ג תשרי תשפ""ה, 15 אוקטובר 2024, במעמד הצדדים.",זכות ערעור כחוק
111,ME-23-10-6415-756,5129371,"אבי לוי, שופט, סגן הנשיא"
