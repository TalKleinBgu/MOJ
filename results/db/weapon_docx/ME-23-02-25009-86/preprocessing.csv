,verdict,text,part
0,ME-23-02-25009-86,"חוק העונשין, תשל""ז-1977: סע'  144(ב)","סלאח אלדרארגה
ע""י ב""כ עוה""ד ציון אמיר"
1,ME-23-02-25009-86,"הנאשם הורשע במסגרת הסדר דיוני בעובדות כתב אישום מתוקן בעבירת נשיאה והובלת נשק ותחמושת לפי סעיף 144(ב) רישא וסיפא לחוק העונשין, תשל""ז-1977 (להלן: ""החוק"").",גזר דין
2,ME-23-02-25009-86,"כמפורט בעובדות כתב האישום המתוקן, ביום 2.2.23, בשעה 21:35, נהג הנאשם ברכב מביתו שבכסיפה לטייבה כשהוא נושא עמו שלא כדין אקדח עם מחסנית בתוכו, שהונח ברכב בתא שבין מושב הנהג למושב הנוסע, עטופים בבד שחור.",גזר דין
3,ME-23-02-25009-86,עוד נתפסו בכיס המעיל שלבש 14 כדורי תחמושת תואמים.,גזר דין
4,ME-23-02-25009-86,"ביום 9.7.23 הציגו הצדדים הסדר דיוני, במסגרתו הודה והורשע הנאשם בעובדות כתב האישום המתוקן והופנה לתסקיר שירות המבחן.",גזר דין
5,ME-23-02-25009-86,הצדדים לא הגיעו להסכמות עונשיות.,גזר דין
6,ME-23-02-25009-86,"הנאשם, בן 22, ללא הרשעות קודמות, נשוי מזה כשנה, מצפה ללידת בנו הבכור.",תסקיר שירות המבחן
7,ME-23-02-25009-86,"הנאשם סיים 12 שנות לימוד, מאז סיום לימודיו עבד בעסק משפחתי בתחום שטיפת רכבים.",תסקיר שירות המבחן
8,ME-23-02-25009-86,הנאשם קיבל אחריות מלאה על מעורבותו בעבירה ושלל כוונה פלילית.,תסקיר שירות המבחן
9,ME-23-02-25009-86,"לדבריו, מצא נשק שהיה מוטל בשדה בו רעה את צאן משפחתו, והחליט ליטול אותו לידיו כדי שלא יימצא על ידי נערים שהסתובבו בקרבת מקום, שעלולים לעשות בו שימוש לרעה.",תסקיר שירות המבחן
10,ME-23-02-25009-86,"הנאשם החזיק את הנשק מספר ימים בביתו וביום שנתפס ברכבו, תכנן להעבירו למשטרה.",תסקיר שירות המבחן
11,ME-23-02-25009-86,"לדבריו מעצרו וההליך הפלילי היוו גורמים מציבי גבול, כמו גם המחירים ששילם כתוצאה מהסתבכותו – אכזבת משפחתו ממנו והפגיעה ביכולתו להתפרנס.",תסקיר שירות המבחן
12,ME-23-02-25009-86,"באשר להליך הטיפולי, הנאשם שולב בטיפול קבוצתי ייעודי לעצורי בית במסגרת הליך המעצר.",תסקיר שירות המבחן
13,ME-23-02-25009-86,לאורך ההליך שיתף פעולה ובתכנים מעולמו.,תסקיר שירות המבחן
14,ME-23-02-25009-86,"עם סיום השתתפותו בקבוצה נרשם לקורס מנהל עסקים בפרויקט ""אוניברסיטה בע""מ"" במסגרת שירות המבחן וצפוי להתחיל את הלימודים בקרוב.",תסקיר שירות המבחן
15,ME-23-02-25009-86,"לסיכום, שירות המבחן התרשם כי הנאשם אינו בעל דפוסי עבריינות מושרשים ומביע שאיפות לניהול אורח חיים שומר חוק.",תסקיר שירות המבחן
16,ME-23-02-25009-86,"עם זאת, עלתה ההתרשמות כי מתקשה לבחון באופן מעמיק את המניעים להתנהגותו ומביע עמדה מצמצמת ומטשטשת ביחס לנסיבות.",תסקיר שירות המבחן
17,ME-23-02-25009-86,עוד הוערך כי מתקשה להעריך מצבים בעייתיים וכי במצבים מסוימים עלול להיגרר להתנהגות אימפולסיבית ומסוכנת ללא הפעלת שיקול דעת.,תסקיר שירות המבחן
18,ME-23-02-25009-86,"לאור כל האמור, ובהתחשב בגילו הצעיר, שיתוף הפעולה והמוטיבציה שהביע, בא בהמלצה להסתפק בעבודות שירות וצו מבחן.",תסקיר שירות המבחן
19,ME-23-02-25009-86,"ב""כ המאשימה, עו""ד עומר סגל, עמד בטיעוניו על חומרת המעשים, פגיעתו בערכים המוגנים של הגנה על שלום הציבור וביטחונו והסיכון הרב הגלום בנשיאת אקדח ברכב עם תחמושת תואמת.",תמצית הטיעונים לעונש
20,ME-23-02-25009-86,עוד עמד על מגמת ההחמרה בענישה בעבירות נשק המשתקפת בפסיקת בית המשפט העליון ותיקון החוק.,תמצית הטיעונים לעונש
21,ME-23-02-25009-86,לפיכך עתר למתחם ענישה הנע בין 48-24 חודשי מאסר.,תמצית הטיעונים לעונש
22,ME-23-02-25009-86,"ב""כ המאשימה ציין לקולה את הודאת הנאשם, היעדר עבר פלילי ולקיחת האחריות, ומנגד טען כי תוכן התסקיר מלמד שהנאשם מפחית מחומרת מעשיו, וכי קבוצת הטיפול שסיים היא ראשונית בלבד.",תמצית הטיעונים לעונש
23,ME-23-02-25009-86,בהתחשב בנתוניו עתר למקמו בחלקו התחתון של המתחם לצד ענישה נלווית.,תמצית הטיעונים לעונש
24,ME-23-02-25009-86,"ב""כ הנאשם, עו""ד ציון אמיר, ביקש לאמץ את המלצת שירות המבחן, סבור שנסיבות ביצוע העבירה מלמדות על עבירת נשק ברף נמוך ביותר והפנה בעניין זה להנחיית פרקליט המדינה הרלוונטית (סומן נ/1), וכי עמדת המאשימה מחמירה יתר על המידה.",תמצית הטיעונים לעונש
25,ME-23-02-25009-86,"עוד טען כי העבירה בוצעה לפני כשנה, הנאשם שיתף פעולה עם גורמי הטיפול לאורך כל ההליך הפלילי, ולדבריו, תוכן התסקיר אינו משקף נכונה את עמדתו באשר להתנהגות עוברת חוק.",תמצית הטיעונים לעונש
26,ME-23-02-25009-86,נסיבות אלה מצדיקות לשיטתו סטייה לקולא מהמתחם ולפיכך עתר לענישה בדרך של עבודות שירות.,תמצית הטיעונים לעונש
27,ME-23-02-25009-86,הצדדים הגישו פסיקה לתמיכה בעתירתם העונשית.,תמצית הטיעונים לעונש
28,ME-23-02-25009-86,הנאשם בדברו האחרון הצטרף לדברי בא כוחו והצר על מעשיו.,תמצית הטיעונים לעונש
29,ME-23-02-25009-86,"אשר לנסיבות מעשי הנאשם- הנאשם הוביל ברכבו אקדח טעון במחסנית ותחמושת תואמת כברת דרך ארוכה, מביתו בדרום לכיוון העיר טייבה.",מתחם העונש ההולם
30,ME-23-02-25009-86,"הרקע למעשיו נותר עלום, כך גם הסיבה בגינה העביר את האקדח לעיר טייבה.",מתחם העונש ההולם
31,ME-23-02-25009-86,"הסברי הנאשם בתסקירו, כי מצא את האקדח ונטלו כדי למנוע שימוש בו ולהעבירו למשטרה אינם מתיישבים עם נסיבות התיק והובלת האקדח למקום המרוחק מביתו, ועם תפיסת התחמושת בכיס מעילו.",מתחם העונש ההולם
32,ME-23-02-25009-86,"לצד זאת, אניח לטובתו כי מדובר בנשיאת אקדח קצרת מועד, וכן לא הוצגה כל אינדיקציה לשימוש בו למטרות פליליות.",מתחם העונש ההולם
33,ME-23-02-25009-86,"פוטנציאל הנזק ממעשיו ממשי, הנאשם החזיק אקדח ותחמושת תואמת המאפשרת שימוש מיידי בו.",מתחם העונש ההולם
34,ME-23-02-25009-86,בחינת מידת פגיעת מעשי הנאשם בערכים המוגנים מובילה למסקנה כי היא ברף הבינוני- גבוה.,מתחם העונש ההולם
35,ME-23-02-25009-86,"בהתחשב במידת הפגיעה בערכים המוגנים ומדיניות הענישה הנוהגת, לאחר שבחנתי את נסיבות ביצוע העבירה, מצאתי לקבוע מתחם ענישה הנע בין 20-40 חודשי מאסר בפועל.",מדיניות הענישה הנוהגת
36,ME-23-02-25009-86,"הנאשם, בן 22, תושב יישוב בדואי, נשוי טרי ומצפה ללידת בנו הבכור.",גזירת העונש המתאים לנאשם
37,ME-23-02-25009-86,"הנאשם, ללא עבר פלילי, בן למשפחה נורמטיבית, ניהל אורח חיים תקין עד למעצרו בתיק זה, סיים 12 שנות לימוד, עובד באופן מסודר, שירות המבחן התרשם כי אינו בעל דפוסי עבריינות מושרשים וכי מעצרו בתיק ותגובת המשפחה שגינתה את מעשיו  מהווים גורמים מרתיעים ומפחיתי סיכון.",גזירת העונש המתאים לנאשם
38,ME-23-02-25009-86,"הנאשם שיתף פעולה והודה במעשהו אך להערכת שירות המבחן הוא אינו מכיר בבעייתיות במעשיו ומפחית מחומרתם, כשבמצבים מסוימים פועל ללא שיקול דעת באופן המהווה סיכון.",גזירת העונש המתאים לנאשם
39,ME-23-02-25009-86,"הנאשם סיים קבוצה לעצורי בית והשתתף בפרוייקט ""אוניברסיטה בע""מ"""" אך לא שולב בהליך טיפול משמעותי.",גזירת העונש המתאים לנאשם
40,ME-23-02-25009-86,אף המלצתו הסופית של שירות המבחן להסתפק בענישה בדרך של עבודות שירות אינה מבוססת על טעמים טיפוליים-שיקומיים מובהקים אלא על נתוניו החיוביים של הנאשם.,גזירת העונש המתאים לנאשם
41,ME-23-02-25009-86,20 חודשי מאסר בניכוי ימי מעצרו 2.2.23 – 23.3.23.,אני גוזרת על הנאשם את העונשים הבאים:
42,ME-23-02-25009-86,מאסר על תנאי בן 12 חודשים לבל יעבור הנאשם עבירת נשק תוך 3 שנים מיום שחרורו ממאסר.,אני גוזרת על הנאשם את העונשים הבאים:
43,ME-23-02-25009-86,"קנס בסך 4,000 ₪ או 30 ימי מאסר.",אני גוזרת על הנאשם את העונשים הבאים:
44,ME-23-02-25009-86,הקנס ישולם בחמישה תשלומים שווים ורצופים החל מיום 4.3.24.,אני גוזרת על הנאשם את העונשים הבאים:
45,ME-23-02-25009-86,לצורך הבטחת התייצבותו תעמודנה הערבויות שהופקדו בהליך המעצר.,אני גוזרת על הנאשם את העונשים הבאים:
46,ME-23-02-25009-86,"לאחר תחילת ריצוי המאסר, יושבו למפקיד.",אני גוזרת על הנאשם את העונשים הבאים:
47,ME-23-02-25009-86,54678313זכות ערעור לבית המשפט העליון תוך 45 יום.,אני גוזרת על הנאשם את העונשים הבאים:
48,ME-23-02-25009-86,"ניתן היום,  י' אדר א' תשפ""ד, 19 פברואר 2024, במעמד הצדדים.",אני גוזרת על הנאשם את העונשים הבאים:
