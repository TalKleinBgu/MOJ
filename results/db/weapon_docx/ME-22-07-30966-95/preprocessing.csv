,verdict,text,part
0,ME-22-07-30966-95,"באת-כוח המאשימה:	עו""ד דקלה לוי-דמרי (פרקליטות מחוז ירושלים (פלילי))",עבד אל סאלם עוודאללה 
1,ME-22-07-30966-95,"בא-כוח הנאשם:		עו""ד רמי עותמאן",עבד אל סאלם עוודאללה 
2,ME-22-07-30966-95,"חוק העונשין, תשל""ז-1977: סע'  40ו, 40ז, 144(א), 144(ז)",עבד אל סאלם עוודאללה 
3,ME-22-07-30966-95,"פקודת סדר הדין הפלילי (מעצר וחיפוש) [נוסח חדש], תשכ""ט-1969: סע'  39",עבד אל סאלם עוודאללה 
4,ME-22-07-30966-95,"על-פי הכרעת הדין מיום 15.5.2023, הנאשם, יליד 1986 (כבן 37) הורשע בהתאם להודאתו במסגרת הסדר טיעון בעבירת החזקת נשק, לפי סעיף 144(א) רישה בחוק העונשין, התשל""ז-1977 (להלן – החוק) ובעבירת החזקת תחמושת ואביזר תחמושת, לפי סעיף 144(א) סיפה בחוק זה.",גזר דין
5,ME-22-07-30966-95,הסדר הטיעון כלל את תיקון כתב האישום אך לא כלל הסכמה בעניין העונש.,גזר דין
6,ME-22-07-30966-95,הטיעונים לעונש נשמעו ביום 18.6.2023.,גזר דין
7,ME-22-07-30966-95,"עובדות כתב האישום המתוקן: ביום 7.7.2022 נסע הנאשם עם אשתו וארבעת ילדיו ברכבו, מאזור רמאללה לאזור ירושלים.",רקע – עובדות כתב האישום והראיות לעונש
8,ME-22-07-30966-95,"בדרכו עבר במחסום 'חיזמא', הסמוך לשכונת פסגת זאב.",רקע – עובדות כתב האישום והראיות לעונש
9,ME-22-07-30966-95,"אותה עת, החזיק ברכבו נשק דמוי תת מקלע מאולתר, אשר יורה ובכוחו להמית אדם וכן שתי מחסניות ריקות.",רקע – עובדות כתב האישום והראיות לעונש
10,ME-22-07-30966-95,הנשק הוסתר תחת אחד המושבים שבהם ישבו ילדיו הקטינים של הנאשם.,רקע – עובדות כתב האישום והראיות לעונש
11,ME-22-07-30966-95,"הטעמים לאי הגשת תסקיר לעונש מטעם שירות המבחן: לאחר מתן הכרעת הדין ביקש בא-כוח הנאשם כי יוזמן תסקיר לעונש מטעם שירות המבחן ואילו המאשימה נמנעה מנקיטת עמדה, אך הודיעה כי בכל מקרה, עמדתה בעניין העונש היא כי יש להשית על הנאשם מאסר בפועל וכי היא אינה מסכימה להתחלת הליך שיקומי.",רקע – עובדות כתב האישום והראיות לעונש
12,ME-22-07-30966-95,"הבקשה להזמנת תסקיר נדחתה בהיעדר חובת הגשת תסקיר לעונש, בהתחשב בכך שההמתנה להגשתו לגבי מי שאינו עצור עשויה להימשך כתשעה חודשים וכן מהטעם שהנאשם יוכל לבסס את כלל טענותיו בראיות שיגיש.",רקע – עובדות כתב האישום והראיות לעונש
13,ME-22-07-30966-95,הראיות לעונש: מטעם ההגנה הוגשו מסמכים רפואיים בעניין פציעה שהייתה לנאשם בגבו וטיפולים בקשר לכך.,רקע – עובדות כתב האישום והראיות לעונש
14,ME-22-07-30966-95,מטעם המאשימה לא הוגשו ראיות לעונש.,רקע – עובדות כתב האישום והראיות לעונש
15,ME-22-07-30966-95,"בעניין מתחם העונש, עמדת המאשימה היא כי יש להעמידו על שנתיים עד ארבע שנות מאסר לצד ענישה נלווית.",טענות הצדדים בעניין העונש ודברי הנאשם
16,ME-22-07-30966-95,"לתמיכה בעמדה זו הוגשו שלושה פסקי דין, אשר יפורטו בהמשך הדברים במסגרת הדיון בנושא מדיניות הענישה הנהוגה.",טענות הצדדים בעניין העונש ודברי הנאשם
17,ME-22-07-30966-95,"בעניין נסיבותיו של הנאשם טענה באת-כוח המאשימה, כי הוא נעדר הרשעות קודמות; הכיר באחריותו למעשים; הודה במסגרת הסדר טיעון וחסך זמן שיפוטי; הוא היה עצור כארבעה חודשים וחצי (מיום 7.7.2022 עד יום 23.11.2022), לאחר מכן במעצר בפיקוח במשך כשלושה חודשים וחצי (עד יום 7.3.2023) ובמעצר בית במשך מעל חודשיים.",טענות הצדדים בעניין העונש ודברי הנאשם
18,ME-22-07-30966-95,"עם זאת טענה, כי כי בעניין עבירות נשק, יש להעדיף את שיקולי הרתעת הרבים והרתעת היחיד על פני נסיבותיו של הנאשם וזאת בייחוד לנוכח מגמת החמרת הענישה בשל עבירות אלו הן בחקיקה הן בפסיקה.",טענות הצדדים בעניין העונש ודברי הנאשם
19,ME-22-07-30966-95,"טענות ההגנה: בא-כוח הנאשם הדגיש כי העבירה נעברה לפני כשנה, כי הנאשם הודה במעשים מיד, כבר במסגרת חקירתו במשטרה וכן כי הכיר באחריותו למעשים.",טענות הצדדים בעניין העונש ודברי הנאשם
20,ME-22-07-30966-95,"עוד הדגיש, כי לא היו ברשות הנאשם תחמושת וכדורים וכי אף בחיפוש בביתו לא נמצאו כדורי נשק.",טענות הצדדים בעניין העונש ודברי הנאשם
21,ME-22-07-30966-95,"הנאשם אף לא התכוון לרכוש תחמושת ולטענתו, יש לכך משמעות רבה, בשל כך שבכל מקרה לא ניתן היה להשתמש בנשק שנתפס.",טענות הצדדים בעניין העונש ודברי הנאשם
22,ME-22-07-30966-95,בא-כוח הנאשם הדגיש גם את תקופת מעצרו של הנאשם (כמפורט לעיל) וכן את העובדה שהתסקיר שהוגש בעניינו בשלב המעצר היה חיובי מאד ולכן הוחלט על שחרורו למעצר בפיקוח ולאחר מכן למעצר בית.,טענות הצדדים בעניין העונש ודברי הנאשם
23,ME-22-07-30966-95,"מטעם זה מלכתחילה, ביקש שיוגש תסקיר לעונש.",טענות הצדדים בעניין העונש ודברי הנאשם
24,ME-22-07-30966-95,"עוד טען בא-כוח הנאשם, כי הנאשם נעדר הרשעות קודמות, נשוי ואב לארבעה ילדים.",טענות הצדדים בעניין העונש ודברי הנאשם
25,ME-22-07-30966-95,במשך שנים רבות קודם למעצרו הוא עבד כטכנאי מלגזות וכי במשך כל חייו הוא עבד ולמד.,טענות הצדדים בעניין העונש ודברי הנאשם
26,ME-22-07-30966-95,"הוא גם היה מורה בבית ספר לאומנות, שלימד ריקוד וריקוד דֵבְּקׇה במספר בתי ספר בירושלים.",טענות הצדדים בעניין העונש ודברי הנאשם
27,ME-22-07-30966-95,"האירוע הנדון חריג מאד בחיי הנאשם, אינו מתיישב עם אורח חייו ועם הרקע שלו ולכן טען, כי יש לראות בו משום אירוע נקודתי חד-פעמי, שלבטח הנאשם לא יחזור עליו.",טענות הצדדים בעניין העונש ודברי הנאשם
28,ME-22-07-30966-95,התקופות שבהן היה במעצר ובמעצר בפיקוח אף שימשו עבורו גורם מרתיע.,טענות הצדדים בעניין העונש ודברי הנאשם
29,ME-22-07-30966-95,"בעניין זה הדגיש בא-כוח הנאשם, כי בשל חוסר היכולת לצאת להתאוורר, לעתים תקופת המעצר בפיקוח או מעצר בית קשה לא פחות ממעצר ממש.",טענות הצדדים בעניין העונש ודברי הנאשם
30,ME-22-07-30966-95,"כך במיוחד בנסיבותיו של הנאשם, הגר בדירה קטנה, ששטחה כ-70 מ""ר.",טענות הצדדים בעניין העונש ודברי הנאשם
31,ME-22-07-30966-95,"למרות זאת הדגיש, כי  הנאשם הקפיד מאד כלל לא לצאת מביתו.",טענות הצדדים בעניין העונש ודברי הנאשם
32,ME-22-07-30966-95,"כמו כן, לפני כשנתיים הנאשם נפל מגובה ונשברו לו מספר חוליות בגב.",טענות הצדדים בעניין העונש ודברי הנאשם
33,ME-22-07-30966-95,"כפי שעולה מהמסמכים הרפואיים, הוא עבר טיפולים ואף נותח וכן תוכנן ניתוח נוסף במהלך חודש יולי 2023.",טענות הצדדים בעניין העונש ודברי הנאשם
34,ME-22-07-30966-95,"לטענתו, דובר בפציעה קשה שבעקבותיה הנאשם היה מוגבל, עד כדי קשיי הליכה במשך כחודשיים.",טענות הצדדים בעניין העונש ודברי הנאשם
35,ME-22-07-30966-95,"בא-כוח הנאשם טען כי יש לאבחן את פסקי הדין שאליהם הפנתה המאשימה, בהיותם עוסקים בנסיבות חמורות יותר.",טענות הצדדים בעניין העונש ודברי הנאשם
36,ME-22-07-30966-95,"כך, חלקם עוסקים בעבירת רכישת נשק, בנאשם בעל הרשעות קודמות רבות, בתפיסת נשק טעון עם תחמושת ובהחזקת רובה, בשונה מאקדח.",טענות הצדדים בעניין העונש ודברי הנאשם
37,ME-22-07-30966-95,"לטענתו, בנסיבות הנדונות הענישה מקלה יותר מזו שביקשה המאשימה, כפי שאף עולה מפסקי הדין שאליהם הפנה, חלקם ניתנו לאחר תיקון החוק, אשר יפורטו בהמשך הדברים עת תידון מדיניות הענישה הנהוגה.",טענות הצדדים בעניין העונש ודברי הנאשם
38,ME-22-07-30966-95,"בא-כוח הנאשם טען כי יש לקבוע מתחם עונש הולם בין 10 ל-14 חודשים ולהעמיד את עונשו של הנאשם על 10 חודשי מאסר בפועל, בניכוי תקופת מעצרו.",טענות הצדדים בעניין העונש ודברי הנאשם
39,ME-22-07-30966-95,כן טען כי יש לשקול את העובדה שהנאשם ייאלץ לשוב למאסר לאחר שכבר שוחרר מהמעצר.,טענות הצדדים בעניין העונש ודברי הנאשם
40,ME-22-07-30966-95,"אולם לטענתו, הנאשם מבין את חומרת המעשים, הפנים זאת ומבקש הזדמנות נוספת בחיים.",טענות הצדדים בעניין העונש ודברי הנאשם
41,ME-22-07-30966-95,"בעניין הבקשה לחילוט הרכב טען, כי בהסכמת המאשימה, הנאשם הפקיד סך 5,000 ₪ כנגד שחרור הרכב.",טענות הצדדים בעניין העונש ודברי הנאשם
42,ME-22-07-30966-95,"לטענתו, שווי הרכב הוא כ-13,000 ₪ וכי הנאשם מסכים לחילוט הסכום שהופקד חלף חילוט הרכב.",טענות הצדדים בעניין העונש ודברי הנאשם
43,ME-22-07-30966-95,דברי הנאשם: הנאשם התקשה לבטא את תחושותיו לנוכח המצב שאליו נקלע.,טענות הצדדים בעניין העונש ודברי הנאשם
44,ME-22-07-30966-95,"לדבריו, הוא מתקשה להבין כיצד הוא נמצא במקום זה במקום לפרנס את ילדיו.",טענות הצדדים בעניין העונש ודברי הנאשם
45,ME-22-07-30966-95,"הוא סיפר על כך שהיה לו קשה עם העובדה שילדיו חגגו ימי הולדת ואחיו התחתן בתקופה שבה היה במעצר וכי אף בתקופה שבה היה במעצר בית, לא הצליח לעשות דברים רבים עם משפחתו.",טענות הצדדים בעניין העונש ודברי הנאשם
46,ME-22-07-30966-95,"לדבריו, מאסר אינו מקום עבורו ואינו מתאים לאורח חייו.",טענות הצדדים בעניין העונש ודברי הנאשם
47,ME-22-07-30966-95,"הוא התרגל להיות בבתי ספר עם תלמידים, ללמד, לעבוד, להתפרנס ולתת לילדיו את מה שהם מבקשים, כפי שנהג אביו וכפי שחינך אותו.",טענות הצדדים בעניין העונש ודברי הנאשם
48,ME-22-07-30966-95,"לדבריו, הוא רוצה להיות עם ילדיו, בני 14-13, וכי אינו רוצה שיגדלו כשהוא רחוק מהם אפילו יום אחד.",טענות הצדדים בעניין העונש ודברי הנאשם
49,ME-22-07-30966-95,"בעניין הנשק שנתפס הוסיף, כי דובר בנשק שבור וחלוד שהיה מלא חול וכי לא הייתה לו כל כוונה להשתמש בו.",טענות הצדדים בעניין העונש ודברי הנאשם
50,ME-22-07-30966-95,"הוא אינו עבריין ואינו מעורב בפשע, אלא יש לו שם טוב בכפר שבו הוא גר, כמי שמלמד בבית ספר.",טענות הצדדים בעניין העונש ודברי הנאשם
51,ME-22-07-30966-95,"הנאשם הביע צער רב על המצב שאליו נקלע, אמר שהיה לו קשה מאד לתקן את מה שקרה עם ילדיו שנפגעו ממעצרו ובין השאר, בנו החל להתקשות בדיבור ולגמגם.",טענות הצדדים בעניין העונש ודברי הנאשם
52,ME-22-07-30966-95,"הוא מכיר באחריותו למעשיו, מצטער על כך מאד, למד על בשרו את הלקח, הוא כבן 37 ומעולם לא הסתבך בבעיות ומתחייב לעולם לא לחזור על דברים מהסוג שבהם הסתבך.",טענות הצדדים בעניין העונש ודברי הנאשם
53,ME-22-07-30966-95,"בנסיבות הנדונות שבהן נתפסו תת מקלע ומחסנית, מידת הפגיעה בערכים המוגנים היא במידה גבוהה, למרות העובדה שלא נתפסו גם כדורים לנשק.",קביעת מתחם העונש ההולם
54,ME-22-07-30966-95,מדיניות הענישה הנוהגת:,קביעת מתחם העונש ההולם
55,ME-22-07-30966-95,"נסיבות העבירה: הנאשם החזיק נשק מאולתר, דמוי תת מקלע, אך תקין, וכן שתי מחסניות ריקות שהוסתרו תחת מושב הרכב שבו ישבו ילדיו.",	פסיקה נוספת: 
56,ME-22-07-30966-95,"עם זאת, לא הייתה ברשותו תחמושת ואף בחיפוש בביתו לא נתפסו כדורים התואמים לנשק.",	פסיקה נוספת: 
57,ME-22-07-30966-95,"בהתחשב באורח חייו הנורמטיבי של הנאשם, לא ברור מה היה המניע להחזקת הנשק.",	פסיקה נוספת: 
58,ME-22-07-30966-95,"עם זאת, מאחר שנמצא כי הנשק היה תקין שבכוחו להמית אדם, הרי שהנזק שהיה צפוי ממעשיי העבירות – בכפוף לשימוש בכדורים שלא נמצאו – היה רב, אפילו לא התרחש בפועל.",	פסיקה נוספת: 
59,ME-22-07-30966-95,"עם זאת, הוראת סעיף 144(ז) אינה שוללת את האפשרות שחלקו של עונש מאסר החובה ייקבע כמאסר מותנה.",	פסיקה נוספת: 
60,ME-22-07-30966-95,"שכן, ""טעמים מיוחדים"" נדרשים רק אם כל העונש המזערי נקבע כמאסר מותנה.",	פסיקה נוספת: 
61,ME-22-07-30966-95,"לנוכח האמור ובהתאם לעיקרון ההלימה, תוך התחשבות בערכים החברתיים שנפגעו ממעשה העבירה, במידת הפגיעה בהם, במדיניות הענישה הנהוגה, המבטאת החמרה בענישת עוברי עבירות נשק, ובנסיבות שבהן נעברה העבירה, כפי שכל אלו פורטו לעיל, מתחם העונש ההולם במקרה הנדון הוא בין עשרים ואחד חודשי מאסר, חלקם מאסר בפועל וחלקם מאסר מותנה לבין עשרים וארבעה חודשי מאסר, כולם בפועל.",	פסיקה נוספת: 
62,ME-22-07-30966-95,"נסיבותיו של הנאשם: נסיבותיו של הנאשם אשר אינן קשורות במעשיי העבירות ואשר נשקלו הן העובדה שהוא כבן 37, נשוי ואב לארבעה ילדים קטינים.",גזירת עונשו של הנאשם  
63,ME-22-07-30966-95,הוא נעדר הרשעות קודמות ועד העבירות הנדונות ניהל אורח חיים תקין ונורמטיבי ובכלל זה עבד כטכנאי מלגזות וכן היה מורה לאומנות ולריקוד.,גזירת עונשו של הנאשם  
64,ME-22-07-30966-95,"בנסיבות אלו ניתן משקל גם לעובדה שעונש מאסר עשוי להוסיף ולפגוע בפרנסת משפחתו, אשר נפגעה בשל התקופה הממושכת שבה לא עבד בשל מעצרו, מעצרו בפיקוח ומעצר הבית.",גזירת עונשו של הנאשם  
65,ME-22-07-30966-95,"כן נשקלה גם עצם שהייתו הממושכת במעצר, במעצר בפיקוח ובמעצר בית.",גזירת עונשו של הנאשם  
66,ME-22-07-30966-95,"בהקשר זה גם ניתן משקל לקשיים הנעוצים מעצם הצורך לשוב למאסר, לאחר השחרור מהמעצר.",גזירת עונשו של הנאשם  
67,ME-22-07-30966-95,"לזכות הנאשם נזקפה גם הודאתו בעבירות, הצער והחרטה הכנים שהביע בבית המשפט, בעצמו ובאמצעות בא-כוחו, וכן העובדה שניכר מדבריו כי אמנם הפיק את הלקחים מהמעשים, הפנים את חומרתם ואף התחייב שלא לעבור עוד עבירות.",גזירת עונשו של הנאשם  
68,ME-22-07-30966-95,"גזירת עונשו של הנאשם: איזון כל השיקולים האמורים, תוך שקילת עמדת המאשימה וטענותיו של בא-כוח הנאשם, מוביל להעמדת עונש המאסר שיושת הנאשם בתחתית מתחם העונש ההולם, זאת לצד מאסר מותנה שישמש גורם מרתיע מפני חזרה על העבירות שבהן הורשע.",גזירת עונשו של הנאשם  
69,ME-22-07-30966-95,"כאמור לעיל, אין מניעה כי העונש המזערי שחובה להשית בהתאם להוראת סעיף 144(ז) בחוק יושת כך שחלקו יהיה מאסר בפועל וחלקו יהיה מאסר מותנה.",גזירת עונשו של הנאשם  
70,ME-22-07-30966-95,"בנסיבות הנדונות לא נמצאה הצדקה להשתת מלוא העונש המזערי כמאסר בפועל, וזאת בין השאר, לנוכח מהות העבירה, העובדה שדובר באירוע אחד וכן בהתחשב במדיניות הענישה הנהוגה, לרבות זו המחמירה מהעת האחרונה.",גזירת עונשו של הנאשם  
71,ME-22-07-30966-95,"לבסוף, בנסיבות הנדונות לא נמצאו שיקולי שיקום המצדיקים חריגה ממתחם העונש, אולם לנוכח חומרת עבירות הנשק, נפיצותן, והעובדה שהפכו ל""מכת מדינה"" שתוצאותיהן קשות וחמורות, נשקלו שיקולי גם שיקולי הרתעת הרבים (על-פי סעיף 40ז בחוק).",גזירת עונשו של הנאשם  
72,ME-22-07-30966-95,"אף ניתן משקל גם לצורך בהרתעתו האישית של הנאשם (על-פי סעיף 40ו בחוק), אף כי דומה שהנאשם בהחלט מורתע וכי יש יסוד להנחה שאמנם, כפי שהתחייב, לא ישוב לעבור את העבירות שבהן הורשע עתה.",גזירת עונשו של הנאשם  
73,ME-22-07-30966-95,"בעניין הקנס ובעניין בקשת החילוט: לנוכח הסכמת המאשימה להשיב לנאשם את הרכב, נראה כי יהיה זה נכון לאמץ את הצעת בא-כוח הנאשם שלפיה יחולט סך 5,000 ₪ שהפקיד הנאשם כנגד השבת הרכב לידיו.",גזירת עונשו של הנאשם  
74,ME-22-07-30966-95,"דומה כי בנסיבות הנדונות די בכך וכי לא נדרש גם חילוט הרכב (שעל-פי הנטען, שוויו נמוך ומגיע לסך כ-13,000 ₪).",גזירת עונשו של הנאשם  
75,ME-22-07-30966-95,"נראה אם כן, כי ניתן להסתפק בכך וכי לא נדרשת גם השתת קנס כספי.",גזירת עונשו של הנאשם  
76,ME-22-07-30966-95,"לנוכח כל השיקולים שהובאו לעיל, על הנאשם נגזרים העונשים הבאים:",גזר הדין – סיכום
77,ME-22-07-30966-95,"מאסר בפועל למשך שניים-עשר חודש, בניכוי ימי מעצרו מיום 7.7.2022 עד יום 23.11.2022.",גזר הדין – סיכום
78,ME-22-07-30966-95,"במקרה של סתירה לרישומי שב""ס, יש לפעול על-פי רישומי שב""ס.",גזר הדין – סיכום
79,ME-22-07-30966-95,מאסר מותנה למשך תשעה חודשים.,גזר הדין – סיכום
80,ME-22-07-30966-95,הנאשם יישא עונש זה אם תוך שלוש שנים מיום שחרורו מן המאסר יעבור עבירת נשק או ניסיון לעבור עבירה כאמור.,גזר הדין – סיכום
81,ME-22-07-30966-95,"חילוט סך 5,000 ₪ שהפקיד הנאשם כנגד החזרת רכבו (ההפקדה היא בתיק ה""ת (מחוזי ירושלים) 16389-11-22).",גזר הדין – סיכום
82,ME-22-07-30966-95,"הנאשם יתייצב למאסרו  בבית המעצר ניצן, ביום 10.7.2023 עד השעה 10:00, או במקום אחר על פי החלטת שירות בתי הסוהר, כשברשותו תעודת זהות, או דרכון ועותק מגזר-הדין.",גזר הדין – סיכום
83,ME-22-07-30966-95,"על הנאשם לתאם את הכניסה למאסר, כולל האפשרות למיון מוקדם, עם ענף אבחון ומיון של שירות בתי הסוהר, טלפונים: 08-9787377 או 08-9787336; פקס' 08-9193314; דוא""ל: MaasarN@ips.gov.il.",גזר הדין – סיכום
84,ME-22-07-30966-95,"כמו כן, עליו להתעדכן באתר של שב""ס, ברשימת הציוד הראשוני שניתן להביא בעת ההתייצבות.",גזר הדין – סיכום
85,ME-22-07-30966-95,זכות ערעור לבית המשפט העליון תוך ארבעים וחמישה יום.,גזר הדין – סיכום
86,ME-22-07-30966-95,"54678313ניתן היום, ו' בתמוז התשפ""ג, 25 ביוני 2023, במעמד הנאשם ובאי-כוח הצדדים כמפורט בפרוטוקול הדיון מהיום.",גזר הדין – סיכום
87,ME-22-07-30966-95,"בעניין עריכה ושינויים במסמכי פסיקה, חקיקה ועוד באתר נבו – הקש כאן",גזר הדין – סיכום
