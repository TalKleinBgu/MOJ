,verdict,text,part
0,ME-24-04-45769-545,"חוק העונשין, תשל""ז-1977: סע'  144, 144(ב), 340א, 379","ע""י ב""כ עו""ד נטלי אוטן"
1,ME-24-04-45769-545,"הנאשם הורשע, על יסוד הודאתו בעובדות כתב האישום המתוקן בת.פ 45769-04-24 (להלן: ""כתב האישום הראשון""), בעבירות בנשק (נשיאה) – עבירה לפי סעיף 144(ב) רישא לחוק העונשין, התשל""ז- 1977 (להלן: ""חוק העונשין"").",גזר דין
2,ME-24-04-45769-545,"כמו כן הורשע הנאשם, על יסוד הודאתו בעובדות כתב האישום שצורף מת.פ (שלום ב""ש) 52762-02-23 (להלן: ""כתב האישום השני""), בתקיפה סתם – עבירה לפי סעיף 379 לחוק העונשין.",גזר דין
3,ME-24-04-45769-545,"על פי האמור בכתב האישום הראשון, בין משפחות הנאשם ועבד אל קדר אבו עליון (להלן: ""המתלונן ע'"") קיים סכסוך.",כתבי האישום והסדרי הטיעון:
4,ME-24-04-45769-545,"בתאריך 22.12.24 סמוך לשעה 16:20, נסע המתלונן ברכב מסוג מיצובישי ל""ז 5465439 (להלן: ""הרכב"") בשכונה 5 בעיר תל שבע.",כתבי האישום והסדרי הטיעון:
5,ME-24-04-45769-545,"הנאשם אשר הבחין ברכב בו נהג המתלונן, התקרב אל הרכב ובעט ברכב באזור הדלת האחורית ימנית, כל זאת כשהוא אוחז בידו אקדח.",כתבי האישום והסדרי הטיעון:
6,ME-24-04-45769-545,המתלונן המשיך בנסיעה ועזב את המקום.,כתבי האישום והסדרי הטיעון:
7,ME-24-04-45769-545,"על פי האמור בכתב האישום השני, בתאריך 10.1.23, בין השעות 14:00-16:00 בשעה מדויקת שאינה ידועה למאשימה, בחדר מעוכבים בתחנת עיירות, תקף הנאשם שלא כדין את מר אדם אבו עליון (להלן: ""המתלונן א'""), בכך שהיכה בפניו במכת אגרוף.",כתבי האישום והסדרי הטיעון:
8,ME-24-04-45769-545,"הנאשם הודה בכתב האישום הראשון במסגרת הסדר טיעון לאחר שמיעת חלק מעדי התביעה, ובאי כוח הצדדים עתרו במשותף להטיל עליו את העונשים הבאים:",כתבי האישום והסדרי הטיעון:
9,ME-24-04-45769-545,"א.	24 חודשי מאסר בפועל, בניכוי ימי מעצרו.",כתבי האישום והסדרי הטיעון:
10,ME-24-04-45769-545,מאסר על תנאי שמשכו ויתר תנאיו לשיקול דעת בית המשפט.,כתבי האישום והסדרי הטיעון:
11,ME-24-04-45769-545,"פיצוי בסך 20,000 ₪ לטובת ע.ת.1 (המתלונן ע') שישולם ב- 20 תשלומים חודשיים שווים ורצופים.",כתבי האישום והסדרי הטיעון:
12,ME-24-04-45769-545,"הנאשם הודה בכתב האישום השני במסגרת הסדר טיעון, ובאי כוח הצדדים עתרו במשותף להטיל עליו חודשיים מאסר בפועל, שירוצו חודש במצטבר לעונש שיוטל עליו באישום הראשון וחודש בחופף לו, מאסר על תנאי, קנס והתחייבות כספית.",כתבי האישום והסדרי הטיעון:
13,ME-24-04-45769-545,במסגרת הראיות לעונש העיד מטעם המאשימה ע.ת.1 (המתלונן ע') שבת.פ 45769-04-24 ולדבריו הסדר הטיעון שהתגבש אינו מקובל עליו.,"טיעוני ב""כ הצדדים:"
14,ME-24-04-45769-545,העד הוסיף כי נגרם נזק לרכבו.,"טיעוני ב""כ הצדדים:"
15,ME-24-04-45769-545,"ב""כ הנאשם לא הציגה ראיות לעונש.","טיעוני ב""כ הצדדים:"
16,ME-24-04-45769-545,"ב""כ המאשימה עתרה לכבד את הסדרי הטיעון, והוסיפה כי הסדר הטיעון שבאישום הראשון מקורו בקשיים ראייתיים שהוצפו במהלך ניהול ההוכחות ושמיעת הערות בית המשפט.","טיעוני ב""כ הצדדים:"
17,ME-24-04-45769-545,לדבריה הסדר הטיעון סביר ולוקח בחשבון גם את העובדה כי הנאשם נעדר עבר פלילי.,"טיעוני ב""כ הצדדים:"
18,ME-24-04-45769-545,"ב""כ הנאשם הצטרפה לדברי ב""כ המאשימה, ביקשה לכבד את הסדרי הטיעון והדגישה כי הסדר הטיעון שבאישום הראשון התגבש לאחר שמיעת עדי התביעה המרכזיים, ע.ת.1 ו-ע.ת.2 ומעורבותה של סגנית משנה פרקליט המחוז.","טיעוני ב""כ הצדדים:"
19,ME-24-04-45769-545,הסניגורית הפנתה לפסיקה בדבר כיבוד הסדרי טיעון וכן הפנתה למספר פסקי דין (נ/1) מהם ניתן ללמוד כי הסדר הטיעון שהתגבש ראוי ואינו מקל עם הנאשם.,"טיעוני ב""כ הצדדים:"
20,ME-24-04-45769-545,"ביחס לאישום הראשון, הסניגורית הפנתה לסתירות הרבות שעלו בגרסותיהם של עדי התביעה שהעידו, הקושי ליתן בהם אמון, והוסיפה כי בית המשפט לא נחשף למלוא הקשיים הראייתיים נוכח הסדר הטיעון.","טיעוני ב""כ הצדדים:"
21,ME-24-04-45769-545,"כך לדוגמא, חוות הדעת של מז""פ טרם התקבלה ואין בתיק אישור של פרקליט המחוז לביצוע השלמות חקירה.","טיעוני ב""כ הצדדים:"
22,ME-24-04-45769-545,"כמו כן ולדבריה, ההגנה הציגה בפני הפרקליטות חוות דעת של מומחה לנשק התומכת בגרסתה, אליה בית המשפט טרם נחשף.","טיעוני ב""כ הצדדים:"
23,ME-24-04-45769-545,"הסניגורית התייחסה לסרטון ת/1, ולקושי ליתן לו משקל כלשהו, וזאת בשים לב לעובדה כי הוגש לתיק החקירה רק כעבור כארבעה חודשים לאחר האירוע.","טיעוני ב""כ הצדדים:"
24,ME-24-04-45769-545,"לדבריה, הטלפון של ע.ת.2 לא נתפס כראיה ואף לא נבדק על ידי חוקר סלברייט האם התאריך המופיע הוא תאריך הצילום ושעתו.","טיעוני ב""כ הצדדים:"
25,ME-24-04-45769-545,"הנאשם אמר שהוא מצטער, החל להשתתף בקבוצה טיפולית במסגרת מעצרו וביקש לדחות את מתן גזר הדין לעוד כחודשיים כדי לסיים את ההליך הטיפולי.","טיעוני ב""כ הצדדים:"
26,ME-24-04-45769-545,"הנאשם יליד 2001, הורשע בעבירה בנשק (נשיאה) לאחר שנשא בידו אקדח ובתקיפה סתם לאחר שתקף אחר במכת אגרוף.",דיון והכרעה: 
27,ME-24-04-45769-545,"בביצוע עבירת הנשק בנסיבותיה (שבכתב האישום הראשון) פגע הנאשם בצורה משמעותית בערכים המוגנים של שמירה על החיים, שלמות הגוף ובטחון הציבור ושלוותו.",דיון והכרעה: 
28,ME-24-04-45769-545,"עבירת נשיאה של נשק מגלמות סיכון פוטנציאלי לשלום הציבור ולביטחונו, ופעמים רבות מהווה הקדמה או חלק מביצוען של עבירות נוספות.",דיון והכרעה: 
29,ME-24-04-45769-545,"בביצוע עבירת האלימות בנסיבותיה (שבכתב האישום השני) פגע הנאשם באופן ממשי בערכים המוגנים של זכות האדם לשלמות גופו ונפשו, לביטחון אישי, לכבוד ולפרטיות.",דיון והכרעה: 
30,ME-24-04-45769-545,ביצוע מעשה אלימות כלפי אחר בזמן ששהו בחדר מעוכבים בתחנת משטרה יש חומרה יתרה נוכח העדר המורא והזלזול בגורמים האמונים על אכיפת החוק.,דיון והכרעה: 
31,ME-24-04-45769-545,"לצד האמור ולקולת העונש נתתי דעתי להודאתו של הנאשם, לדברי החרטה שהשמיע ולחסכון החלקי בזמנו של בית המשפט.",דיון והכרעה: 
32,ME-24-04-45769-545,כמו כן נתתי דעתי לעובדה כי הנאשם נעדר עבר פלילי קודם ועצור מאחורי סורג ובריח בגין כתב האישום הראשון מיום 31.03.24.,דיון והכרעה: 
33,ME-24-04-45769-545,"לאחר ששמעתי טיעוני ב""כ הצדדים ואיזנתי בין השיקולים לקולא ולחומרא מצאתי שלא לחרוג מהסדרי הטיעון בהינתן מדיניות בתי המשפט הנוגעת לכיבוד הסדרי טיעון, הודאת הנאשם, עברו הנקי, הפיצוי המשמעותי ומשהובהר כי הסדר הטיעון שבכתב האישום הראשון מקורו בקשיים ראייתיים.",דיון והכרעה: 
34,ME-24-04-45769-545,"אשר לקשיים הראייתיים הנטענים בכתב האישום הראשון ובזיקה לסרטון ת/1, מצאתי להוסיף כי במהלך שמיעת עדותו של ע.ת.2 לא קיבלתי כל הסבר הגיוני מדוע לא מסר הסרטון בסמוך לאחר האירוע הגם שהיה פעמיים בתחנת המשטרה ונגבו ממנו שתי עדויות.",דיון והכרעה: 
35,ME-24-04-45769-545,"זאת ועוד, גם התנהלותו השלווה והנינוחה במהלך צילום הסרטון מעלה קושי ומעוררת תמיהה.",דיון והכרעה: 
36,ME-24-04-45769-545,יודגש כי משעסקינן בראיה דיגיטלית מצופה היה מהיחידה החוקרת לפעול בדחיפות לתפיסתה.,דיון והכרעה: 
37,ME-24-04-45769-545,לצד האמור מצאתי להחמיר ברכיב המאסר המותנה וזאת כדי להרתיע הנאשם מביצוע עבירות דומות.,דיון והכרעה: 
38,ME-24-04-45769-545,"אשר על כן, אני גוזר על הנאשם את העונשים הבאים:",דיון והכרעה: 
39,ME-24-04-45769-545,"מאסר על תנאי - 12 חודשי מאסר על תנאי למשך שלוש שנים מיום שחרורו ממאסרו, שלא יעבור עבירה לפי סעיף 340א לחוק העונשין על חלופותיו השונות או עבירה בנשק לפי סעיף 144 לחוק העונשין על חלופותיו השונות.",דיון והכרעה: 
40,ME-24-04-45769-545,"מאסר על תנאי - 6 חודשי מאסר על תנאי למשך שנתיים מיום שחרורו ממאסרו, שלא יעבור עבירת אלימות מסוג פשע.",דיון והכרעה: 
41,ME-24-04-45769-545,"מאסר על תנאי - 4 חודשי מאסר על תנאי למשך שנתיים מיום שחרורו ממאסרו, שלא יעבור עבירת אלימות מסוג עוון.",דיון והכרעה: 
42,ME-24-04-45769-545,"קנס - קנס בסך 3,000 ₪ או 15 ימי מאסר תמורתו.",דיון והכרעה: 
43,ME-24-04-45769-545,הקנס ישולם לא יאוחר מיום 01.07.25.,דיון והכרעה: 
44,ME-24-04-45769-545,"התחייבות כספית – הנאשם יחתום על התחייבות כספית בסך 10,000 ₪ להימנע למשך שנתיים מיום שחרורו מביצוע עבירה לפי סעיף 379 לחוק העונשין.",דיון והכרעה: 
45,ME-24-04-45769-545,ההתחייבות תחתם עוד היום (19.03.25).,דיון והכרעה: 
46,ME-24-04-45769-545,"לא תחתם ההתחייבות, הנאשם ייעצר ויובא בפני שופט תוך 24 שעות.",דיון והכרעה: 
47,ME-24-04-45769-545,"לידיעת הנאשם, ניתן יהיה לשלם את הפיצוי והקנס לחשבון המרכז לגביית קנסות, אגרות והוצאות ברשות האכיפה והגבייה באחת מהדרכים הבאות:",דיון והכרעה: 
48,ME-24-04-45769-545,"בכרטיס אשראי – באתר המקוון של רשות האכיפה והגבייה, www.eca.gov.il",דיון והכרעה: 
49,ME-24-04-45769-545,מוקד שירות טלפוני בשרות עצמי (מרכז גבייה)  – בטלפון 35592* או בטלפון 073-2055000,דיון והכרעה: 
50,ME-24-04-45769-545,במזומן בכל סניף של בנק הדואר – בהצגת תעודת זהות בלבד (אין צורך בשוברי תשלום).,דיון והכרעה: 
51,ME-24-04-45769-545,"תשומת לב שב""ס לבקשת הסניגורית כי הנאשם ישולב בהליך טיפולי במהלך מאסרו, והכל כמובן בכפוף לשיקול דעת שב""ס ונהליו.",דיון והכרעה: 
52,ME-24-04-45769-545,54678313זכות ערעור תוך 45 ימים לבית המשפט העליון.,דיון והכרעה: 
53,ME-24-04-45769-545,"ניתן היום,  י""ט אדר תשפ""ה, 19 מרץ 2025, במעמד הצדדים.",דיון והכרעה: 
