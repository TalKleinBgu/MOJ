,verdict,text,part
0,ME-20-01-54764-26,נגד,מדינת ישראל
2,ME-20-01-54764-26,"אחמד אבו שייך (עציר), ת""ז xxxxxxxxxx– ניתן גז""ד 15.7.21",הנאשמים:
3,ME-20-01-54764-26,"תאמר אבו שייך (עציר), ת""ז xxxxxxxxx",הנאשמים:
4,ME-20-01-54764-26,"בשם המאשימה: עו""ד יניב זהר",הנאשמים:
5,ME-20-01-54764-26,"בשם הנאשם 2: עו""ד פארס בריק - סנגוריה ציבורית",הנאשמים:
6,ME-20-01-54764-26,"חוק העונשין, תשל""ז-1977: סע'  29, 40ט(א)(10), 144(ב), 244, 329, 329(1), 329(2), 329(א)(1), 333, 335, 340א, 413ד(א), 413ה, 413ט",הנאשמים:
7,ME-20-01-54764-26,הנאשם 2 הורשע על פי הודאתו בביצוע עבירות כדלקמן:,בעניין נאשם 2
8,ME-20-01-54764-26,"חבלה בכוונה מחמירה לפי סעיף 329(א)(1) + 29 לחוק העונשין, התשל""ז-1977 (להלן: ""החוק""); חבלה חמורה בנסיבות מחמירות לפי סעיפים 333 + 335 + 29 לחוק העונשין; עבירות בנשק (נשיאה והובלה) לפי סעיף 144(ב) רישא וסיפא לחוק; חבלה במזיד לפי סעיפים 413ה + 29 לחוק וגניבה מרכב לפי סעיף 413ד(א) + 29 לחוק.",בעניין נאשם 2
9,ME-20-01-54764-26,"על פי כתב האישום, על רקע עבירה של סחיטה באיומים שבוצעה על ידי נאשם 1, שהוא אביו של הנאשם 2, במהלך חודש ינואר 2020 קשר נאשם 2 קשר עם אדם נוסף לפגוע במתלונן.",בעניין נאשם 2
10,ME-20-01-54764-26,"נאשם 2 הצטייד באקדח חצי אוטומטי, קליבר 9 מ""מ ו-13 כדורים.",בעניין נאשם 2
11,ME-20-01-54764-26,"ביום 9.1.20 בסמוך לשעה 05:46 בבוקר, ארבו הנאשם 2 והאדם הנוסף למתלונן במרכז הכפר עארה במקום בו המתלונן נהג לאסוף פועלים בדרכו לעבודה.",בעניין נאשם 2
12,ME-20-01-54764-26,"כשהגיע המתלונן יחד עם עובד בשם צהייב שישב לידו ברכב למרכז הכפר נאשם 2 והאדם הנוסף הגיחו מסמטה סמוכה, כשנאשם 2 מחזיק באקדח והאדם הנוסף מחזיק בחפץ הנחזה כאקדח.",בעניין נאשם 2
13,ME-20-01-54764-26,נאשם 2 ירה לעבר הרכב בצד הנהג ממרחק של כמטר וחצי לפחות 10 יריות כאשר 6 מתוכן פגעו בדלת הנהג.,בעניין נאשם 2
14,ME-20-01-54764-26,שלושה מהקליעים חדרו לירכו השמאלית של המתלונן וקליע נוסף חדר לעכוזו של צהייב.,בעניין נאשם 2
15,ME-20-01-54764-26,"בהמשך, נאשם 2 פתח את דלת הנהג, והמתלונן דחף אותו באמצעות רגלו במטרה למנוע ממנו לבצע ירי נוסף.",בעניין נאשם 2
16,ME-20-01-54764-26,"בתגובה תפס נאשם 2 את רגלו הימנית של המתלונן, הצמיד את האקדח לכף רגלו וירה בו ירייה נוספת.",בעניין נאשם 2
17,ME-20-01-54764-26,"לאחר שהמתלונן נפגע בשתי רגליו, הוא קפץ לעבר המושב האחורי, פתח את הדלת האחורית ונפל על הכביש בניסיון לחמוק מנאשם 2.",בעניין נאשם 2
18,ME-20-01-54764-26,נאשם 2 ניגש למתלונן בעודו שרוע על הקרקע וירה שתי יריות נוספות לעבר ברכו הימנית.,בעניין נאשם 2
19,ME-20-01-54764-26,אז נאשם 2 הצמיד את האקדח לרכתו של המתלונן.,בעניין נאשם 2
20,ME-20-01-54764-26,"בהמשך נאשם 2 ניגש לעבר הרכב, לקח את המפתחות ועזב את המקום יחד עם האדם הנוסף.",בעניין נאשם 2
21,ME-20-01-54764-26,"המתלונן פונה לקבלת טיפול רפואי, שם אובחנו 3 פצעי ירי חודרים בגפה השמאלית תחתונה אחורית, ירך לטרלית מעל וסטוס לטרליס וירך פוסטרו מדיאלית.",בעניין נאשם 2
22,ME-20-01-54764-26,"אובחנו גם פצעים חודרים נוספים בגפה ימנית תחתונה בגובה הירך, רסיס באגן ימין בסמוך לרקטום, רסיס בירך לטרלית שמאל, שבר בברך עם רושם לרסיס כלוא (שבר מרוסק עם תזוזה), שבר מרוסק במשטח הדריכה של רגל ימין עם רסיסים, חשד לקרע סיבים בעצבים בירך, קליע נותר באגן, גזים ברקמות הרכות לאורך ירך שמאל, פיזור גזים בבטן התחתונה.",בעניין נאשם 2
23,ME-20-01-54764-26,"בעקבות הקליע שפגע בצהייב, אובחנו 4 פתחים באזור עכוז, ריבוי בועות אוויר והמטומה תת עורית בשריר וברקמות הרכות של השריר בעכוז.",בעניין נאשם 2
24,ME-20-01-54764-26,"להשלמת התמונה יצוין שבתאריך 15.7.21 ניתן גז""ד בעניינו של נאשם 1 בו הורשע בעבירות סחיטה ואיומים, הדחה בחקירה ושיבוש הליכי משפט.",בעניין נאשם 2
25,ME-20-01-54764-26,במסגרת הסדר טיעון סגור שמצאתי לאמץ נגזר עליו עונש של 20 חודשי מאסר בפועל.,בעניין נאשם 2
26,ME-20-01-54764-26,נטען שהנאשם הודה לאחר קיום מספר רב של דיוני הוכחות.,טיעוני המדינה
27,ME-20-01-54764-26,הוזכר שעבירת החבלה בכוונה מחמירה הינה עבירה שהעונש המרבי בצדה הנו 20 שנות מאסר; בגין עבירה של חבלה חמורה בנסיבות מחמירות העונש המרבי עומד על 14 שנות מאסר; ובגין עבירות הנשק 10 שנות מאסר ובגין חבלה במזיד 3 שנות מאסר.,טיעוני המדינה
28,ME-20-01-54764-26,"נטען שמעשיו של הנאשם 2 חמורים ביותר, שעה שביצע אותם על רקע סחיטה באיומים כנגד המתלונן (האישום כלפי הנאשם 1) כאשר הוא מצויד בנשק, משתמש בו ופוגע באמצעותו במספר רב של קליעים במתלונן ובצהייב.",טיעוני המדינה
29,ME-20-01-54764-26,"נטען שנפגעו הערכים המוגנים של שלום הציבור וביטחונו בכלל, וכי ערכים אלה נפגעו פגיעה חמורה כתוצאה מהשימוש בנשק בלב אזור מגורים, כמו כן נטען שנפגעו בריאותם, ושלמות גופם וביטחונם האישי של המתלונן וצהייב ואף ברכושו של המתלונן כאשר נאשם 2 ירה על הרכב ונטל את המפתחות.",טיעוני המדינה
30,ME-20-01-54764-26,"נטען לתכנון מוקדם החל משלב ההצטיידות בנשק ותחמושת, קשירת הקשר לביצוע המארב וכלה בהימלטות מהמקום והעלמת הנשק.",טיעוני המדינה
31,ME-20-01-54764-26,"נטען שחלקו היחסי של הנאשם בביצוע העבירה היה מלא, כאשר נוכחותו של השני עם חפץ הנחזה לאקדח מחמירה את האירוע אך לא מקלה עם הנאשם ומביאה לחלוקת אחריות שלו באירוע.",טיעוני המדינה
32,ME-20-01-54764-26,"באשר לנזק שהיה צפוי להיגרם מביצוע העבירות, נטען שמדובר בנזק חמור ביותר לאור הירי המסיבי.",טיעוני המדינה
33,ME-20-01-54764-26,"נטען שהנזק בפועל שנגרם היה חמור, כפי שתואר בפגיעות במתלונן ובצהייב.",טיעוני המדינה
34,ME-20-01-54764-26,"בכל הנוגע לסיבות שהביאו את הנאשם לביצוע העבירות, נטען שמדובר בחלק מתכנית עבריינית מתמשכת שנועדה לסחוט את המתלונן ומשפחתו ולכפות עליו את רצונם של הנאשם 2 ואביו.",טיעוני המדינה
35,ME-20-01-54764-26,הוזכר עברו הפלילי של הנאשם שלחובתו 4 הרשעות קודמות והרשעה מאוחרת נוספת:,טיעוני המדינה
36,ME-20-01-54764-26,"הרשעה מיום 7.6.21 בגין החזקה ושימוש בסמים לצריכה עצמית; הרשעה מיום 20.4.17 בעבירות של תקיפה הגורמת חבלה של ממש, היזק לרכוש במזיד, איומים והפרת הוראה חוקית; הרשעה מיום 21.4.15 בגין הונאה בכרטיס אשראי; הרשעה מיום 11.12.11 בעבירות נשק בגינה נידון הנאשם ל-5 חודשים; והרשעה מיום 13.9.11 בגין הפרה של הוראה חוקית.",טיעוני המדינה
37,ME-20-01-54764-26,במקרה דנן ביקשה המדינה לקבוע מתחם ענישה הולם בין 9-12 שנות מאסר בפועל ולהטיל עונשים נלווים ובהם מאסר על תנאי משמעותי ומרתיע ופיצויי למתלונן ולצהייב.,טיעוני המדינה
38,ME-20-01-54764-26,"בתוך המתחם נטען שיש לקבוע עונש באמצע המתחם, בשים לב לעברו הפלילי ולהודאה שניתנה רק לאחר שנשמעו עדויות רבות ובעיקר עדות המתלונן.",טיעוני המדינה
39,ME-20-01-54764-26,"לגבי הסולחה, המדינה טענה שהסולחה נערכה רק עם המתלונן ושהעבירות שבוצעו ע""י הנאשם 2 שונות באופן מהותי מהעבירות שבוצעו ע""י נאשם 1.",טיעוני המדינה
40,ME-20-01-54764-26,"הסנגור טען שקיים קושי כפול במתחם שהציעה המאשימה: ראשית, שהפסיקה שאוזכרה לא תומכת במתחם; שנית, נטען שגם אם מעוניינים להחמיר בענישה ההחמרה צריכה להיות הדרגתית ולא בבת אחת.",טיעוני הסנגור
41,ME-20-01-54764-26,נטען שהאירוע היווה המשך לאירוע קודם שתואר באישום הראשון והוזכר שהנאשם 2 לא היה מעורב בסחיטה.,טיעוני הסנגור
42,ME-20-01-54764-26,נטען שהמדינה ערכה הסדר עם נאשם 1 ולאור הקשר בין שני האישומים חל עיקרון אחידות הענישה ועונשו של הנאשם לא צריך להיות חמור יותר באופן קיצוני מעונשו של האב וזאת למרות השוני בסוגי העבירות בהם הורשעו.,טיעוני הסנגור
43,ME-20-01-54764-26,נטען שהמתחם נקבע מפאת נסיבות העבירה ולא הכותרת שלה וכן נטען לקושי בעמדת המדינה כאשר נערך הסדר טיעון סגור עם נאשם 1 שעמד על 20 חודשי מאסר וכעת מבוקשות שנות מאסר רבות ביחס לנאשם 2.,טיעוני הסנגור
44,ME-20-01-54764-26,נטען שברור שהנאשם 2 לא עשה מה שעשה על דעת עצמו.,טיעוני הסנגור
45,ME-20-01-54764-26,הסנגור טען שעדותו של המתלונן שהעיד על סכסוך בינו לבין אביו של הנאשם 2 (הנאשם 1) בלבד מחזקת מסקנה זו.,טיעוני הסנגור
46,ME-20-01-54764-26,"כמו כן, הסנגור טען שהוסכם שיותר לו לטעון ששני התוקפים, הנאשם 2 והאחר, ירו לעבר המתלוננים.",טיעוני הסנגור
47,ME-20-01-54764-26,"נטען שעל אף שמדובר במקרה חמור, המתחם שהוצע על ידי המדינה אינו מוצדק.",טיעוני הסנגור
48,ME-20-01-54764-26,"נטען שבפסיקה שהובאה על ידי המדינה נותרה לקורבנות נכות צמיתה קשה, שלא כמו במקרה כאן.",טיעוני הסנגור
49,ME-20-01-54764-26,נטען שבתיקים דומים של ירי של מספר יריות שלא גרמו לנכות צמיתה קשה נקבעה רמת ענישה שבין 3-5 שנות מאסר.,טיעוני הסנגור
50,ME-20-01-54764-26,הסנגור טען על בסיס הפסיקה שאזכר למתחם ענישה שנע בין 3-5 שנות מאסר וטען שאין הצדקה לחרוג ממתחם זה במקרה דנן.,טיעוני הסנגור
51,ME-20-01-54764-26,לגבי העונש בתוך המתחם הוזכרה הודאתו של הנאשם ונטען שהודאתו הייתה קשורה להודאתו של אביו ולא התאפשרה לפני כן.,טיעוני הסנגור
52,ME-20-01-54764-26,"נטען שכאשר אביו הודה, הודה גם הוא באותו יום, וזאת מבלי לתקן כתב האישום.",טיעוני הסנגור
53,ME-20-01-54764-26,כמו כן נטען שהנאשם עצור מזה תקופה ממושכת.,טיעוני הסנגור
54,ME-20-01-54764-26,צוין שנערכה סולחה בין המשפחות (העתק מהסכם הסולחה הוגש).,טיעוני הסנגור
55,ME-20-01-54764-26,נטען שסיום הסכסוך באמצעות הסולחה מהווה שיקול משמעותי לעניין פסיקת העונש בתוך המתחם.,טיעוני הסנגור
56,ME-20-01-54764-26,הוזכר שהאב כבר סיים לרצות את עונשו ושוחרר.,טיעוני הסנגור
57,ME-20-01-54764-26,נטען שעברו הפלילי של הנאשם אינו מכביד.,טיעוני הסנגור
58,ME-20-01-54764-26,הנאשם טען שהמשיך לנהל את התיק רק בגלל אביו.,דברי הנאשם
59,ME-20-01-54764-26,הוא טען שאינו מתגורר בכפר אלא בחדרה יש לו בת זוג עם ילדים ושאין לו קשר לסכסוכים.,דברי הנאשם
60,ME-20-01-54764-26,הוא ביקש רחמים וטען שכאשר ישתחרר לא יכנס לכפר ושמעצרו גורם לפגיעה קשה במשפחתו.,דברי הנאשם
61,ME-20-01-54764-26,"הוא הזכיר שיש לו 4 ילדים שהקטן בן שנה והגדול בן 8 בלבד, כמו כן הוא הזכיר ששולם כסף למתלונן במסגרת הסולחה בסך 100,000 ₪.",דברי הנאשם
62,ME-20-01-54764-26,הנאשם עצור מיום 9.1.20.,דיון
63,ME-20-01-54764-26,במקרה זה נפגעו הערכים המוגנים של שלימות הגוף ושמירה על שלום הציבור וביטחונו.,דיון
64,ME-20-01-54764-26,"בהינתן נסיבות המקרה, שכללו שימוש בנשק וביצוע ירי רב במרכז הכפר, והפגיעה במתלונן ובצהייב, הפגיעה בערכים הייתה קשה יחסית.",דיון
65,ME-20-01-54764-26,העבירה כללה תכנון לעניין ההצטיידות בנשק וביצוע המארב והמתנה להגעת המתלונן למקום.,דיון
66,ME-20-01-54764-26,חלקו היחסי של הנאשם 2 בעבירות היה מלא.,דיון
67,ME-20-01-54764-26,"גם אם אקח בחשבון שיתכן והאחר גם ירה, כל הפגיעות במתלונן ובצהייב שתוארו בכתב האישום בוצעו ע""י הנאשם 2.",דיון
68,ME-20-01-54764-26,נגרמו נזקים משמעותיים למתלונן ואף לצהייב והיה צפוי להיגרם אף נזק גדול יותר בהרבה.,דיון
69,ME-20-01-54764-26,הנאשם יכל להבין את הפסול במעשיו והיה צריך להימנע מהם.,דיון
70,ME-20-01-54764-26,"אני מסכים עם עמדת המדינה שבמקרה זה יש להתחשב בסעיף 40ט(א)(10) לחוק, כאשר אופן ביצוע  הירי - במספר שלבים, חלקו מטווח אפס - ממלא אחר קיום התנאים של אכזריות ואלימות כלפי נפגע העבירה.",דיון
71,ME-20-01-54764-26,מכל האמור הגעתי למסקנה שמתחם העונש ההולם נמצא בין 7-11 שנות מאסר בפועל.,דיון
72,ME-20-01-54764-26,"באשר לעונש בתוך המתחם, יש להתחשב בכך שניתנה לבסוף הודאה מטעם הנאשם 2, אם כי לאחר קיום חלק משמעותי של ההליך.",דיון
73,ME-20-01-54764-26,"כמו כן, לנאשם עבר פלילי אך אין לו עבר בעבירות דומות עם אלימות כה משמעותית.",דיון
74,ME-20-01-54764-26,"אין ספק שעונש כבד יפגע פגיעה במשפחתו של הנאשם, וכן יש להתחשב בעובדה שהצדדים הישירים לסכסוך ערכו ביניהם סולחה.",דיון
75,ME-20-01-54764-26,"כמו כן, הנאשם נטל אחריות על ידי הודאתו.",דיון
76,ME-20-01-54764-26,הודאתו ונטילת האחריות שיש בכך מצדיקות הפחתה בעונש לפחות מ- 10 שנות מאסר.,דיון
77,ME-20-01-54764-26,מכל האמור הגעתי למסקנה שיש להטיל עונשים כדלקמן:,דיון
78,ME-20-01-54764-26,"9 שנות מאסר בפועל, שמתקופה זו תנוכה תקופת המעצר מיום 9.1.20;",דיון
79,ME-20-01-54764-26,24 חודשי מאסר על תנאי למשך 3 שנים שהתנאי יחול במידה והנאשם יבצע עבירות אלימות או נשק מסוג פשע;,דיון
80,ME-20-01-54764-26,"קנס בסך 15,000 ₪ לטובת המתלונן וסך של 5,000 ₪ לטובת צהייב, לתשלום עד ליום 31.12.22.",דיון
81,ME-20-01-54764-26,זכות ערעור תוך 45 יום מהיום.,דיון
82,ME-20-01-54764-26,"ניתן היום,  י""ז כסלו תשפ""ב, 21 נובמבר 2021, בהעדר הצדדים.",דיון
