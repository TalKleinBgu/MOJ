,verdict,text,part
0,ME-14-08-41271-51,"פואד סויטו ת.ז. 315691154 (עצור)
באמצעות ב""כ עו""ד משה אביטל",הנאשם
2,ME-14-08-41271-51,"חוק העונשין, תשל""ז-1977: סע'  29, 40ט., 144(א), 192, 402(ב), 40יא, 40יב., 499(א)(1)",הנאשם
3,ME-14-08-41271-51,"הנאשם, יליד 96', הודה והורשע  בעובדות כתב אישום אשר תוקן במסגרת הסדר טיעון, בעבירות דלקמן:  קשר לפשע (שוד) – לפי סעיף 499(א)(1) + 29 לחוק העונשין, התשל""ז-1977 (להלן: חוק העונשין); החזקת נשק שלא כדין – לפי סעיף 144(א) רישא + 29 לחוק העונשין; שוד בנסיבות מחמירות – עבירה לפי סעיף 402(ב) + 29 לחוק העונשין ואיומים – לפי סעיף 192 + 29 לחוק העונשין.",גזר דין
4,ME-14-08-41271-51,עובדות כתב האישום המתוקן בתמצית.,גזר דין
5,ME-14-08-41271-51,א.,גזר דין
6,ME-14-08-41271-51,בין הנאשם לבין מוחמד (בן סמיר) עשאן מג'דידה-מכר (להלן: עשאן) קיימת הכרות מוקדמת.,גזר דין
7,ME-14-08-41271-51,"עובר ליום 19/7/14, במועד שאינו ידוע מדויק למאשימה, הגיע לחזקתם של הנאשם ועשאן אקדח 9 מ""מ, שבכוחו לירות כדור או קליע שבכוחם להמית אדם ושהנו נשק כהגדרתו בחוק העונשין (להלן: האקדח).",גזר דין
8,ME-14-08-41271-51,"ביום 19/7/14 קשרו הנאשם ועשאן קשר לשדוד באמצעות האקדח את נשקו של השומר, בעסק לשיווק משקאות באזור התעשיה בכפר מכר (להלן: השומר והעסק, בהתאמה).",גזר דין
9,ME-14-08-41271-51,"במסגרת הקשר הגיעו השניים אל העסק באותו יום, סמוך לשעה 23:00, כשהאקדח בחזקתם.",גזר דין
10,ME-14-08-41271-51,"הם קרבו אל עמדת השמירה, בה שהה השומר (להלן: העמדה), ובהגיעם לדלת הזכוכית בכניסה אליה, כיוון הנאשם את האקדח לעבר השומר, ודרש ממנו להוציא את נשקו.",גזר דין
11,ME-14-08-41271-51,"משהשיב השומר כי אין לו נשק, דרך הנאשם את האקדח ודרש מהשומר לקום ולפתוח את הדלת.",גזר דין
12,ME-14-08-41271-51,"כל זאת עשו הנאשם ועשאן בכוונה לאיים על השומר, להפחידו ולגרום לו לבצע את הוראתם, לפתוח את דלת העמדה, ולמנוע ממנו להתנגד לביצוע שוד, בכדי להשיג את הנשק שסברו כי הוא מחזיק ברשותו.",גזר דין
13,ME-14-08-41271-51,"השומר בפחדו פתח את הדלת, הנאשם ועשאן נכנסו לתוך העמדה, כשהנאשם מכוון את האקדח לכיוון השומר בשלב זה, נטל עשאן סכין מטבח בעלת להב באורך  (להלן: הסכין) אשר היתה מונחת על שולחן בעמדה, כיוון את הסכין לעבר השומר, איים עליו ודרש ממנו למסור לידם את נשקו.",גזר דין
14,ME-14-08-41271-51,"בהמשך, ערך עשאן  חיפוש על גופו של השומר כשהוא מאיים עליו באמצעות הסכין, ולאחר מכן ערך חיפוש בעמדה, בעוד הנאשם מאבטח אותו, ומכוון את האקדח לכיוון השומר.",גזר דין
15,ME-14-08-41271-51,"בשלב מסוים, הגיע אדם בשם שפיק ברכבו (להלן: (להלן: שפיק והרכב, בהתאמה), סמוך לעמדה.",גזר דין
16,ME-14-08-41271-51,"עשאן הורה לנאשם לירות לעבר הרכב, ואילו השומר ביקש מהם שלא לירות לעברו.",גזר דין
17,ME-14-08-41271-51,"הנאשם ועשאן יצאו מהעמדה, קרבו אל הרכב, ודרשו משפיק לעזוב את המקום, בעודם מאיימים עליו בפגיעה שלא כדין בגופו באמצעות הנפת האקדח לעברו, בכוונה להפחידו, להקניטו ולגרום לו לעזוב את המקום.",גזר דין
18,ME-14-08-41271-51,"בפחדו, נסע שפיק מהמקום.",גזר דין
19,ME-14-08-41271-51,"לאחר מכן, שבו הנאשם ועשאן אל העמדה, עשאן המשיך לערוך חיפוש במקום, ואילו הנאשם איים על השומר כי ישרוף את העמדה ויהרוג אותו.",גזר דין
20,ME-14-08-41271-51,"משלא מצאו אקדח במסגרת חיפושיהם, נטל עשאן פלאפון מסוג סאמסונג גלאקסי 5s ומחשב אייפד מיני (להלן: הפלאפון והמחשב, בהתאמה), אותם מצא בעמדה והשייכים לשומר, בלא הסכמתו, כשהוא והנאשם מתכוונים בשעת הנטילה לשלול את הפלאפון והמחשב שלילת קבע מהשומר.",גזר דין
21,ME-14-08-41271-51,"לאחר מכן אמרו השניים  לשומר כי עשו לו טובה בכך שהשאירו אותו בריא ושלם, ונמלטו מהעמדה כשברשותם המחשב והפלאפון.",גזר דין
22,ME-14-08-41271-51,2.,גזר דין
23,ME-14-08-41271-51,"עשאן - אשר נגדו הוגש כתב אישום נפרד בת.פ. 41294-08-14 מ""י נ.",גזר דין
24,ME-14-08-41271-51,"עשאן , בבית המשפט המחוזי בחיפה, בפני כב' הש' ד.",גזר דין
25,ME-14-08-41271-51,"פיש - הורשע על יסוד הודייתו בעובדות המפורטות בכתב אישום, אשר תוקן במסגרת הסדר טיעון.",גזר דין
26,ME-14-08-41271-51,"דינו נגזר, לאחר שנתקבל תסקיר חיובי של שירות המבחן, למאסר בפועל למשך 18 חודשים ומאסר על תנאי.",גזר דין
27,ME-14-08-41271-51,"קצינת המבחן אשר סקרה את נסיבותיו האישיות של הנאשם, בן ה- 19, לא באה בהמלצה טיפולית בעניינו, והמליצה על הטלת ענישה קונקרטית ומוחשית, אשר תחדד עבורו את הגבול מפני הישנות התנהגות עוברת חוק.",ראיות לעונש
28,ME-14-08-41271-51,"בתסקיר תואר הרקע הנורמטיבי של הנאשם, הנעדר עבר פלילי, אשר גדל במשפחה תומכת, גילה במהלך חייו יכולות תפקודיות תקינות, סיים 12 שנות לימוד ועבד לסירוגין בבנין עם אביו, אשר הפסיק לעבוד לפני כשנתיים.",ראיות לעונש
29,ME-14-08-41271-51,"הנאשם נעצר למשך שלושה חודשים, שוחרר לחלופה בבית דודיו והשתלב בקבוצה לעצורי בית בשרות המבחן.",ראיות לעונש
30,ME-14-08-41271-51,"מנחי הקבוצה דיווחו כי הנאשם התמיד ונכח בחמישה מפגשי הקבוצה, אך ביטא עמדה קורבנית והתקשה לשאת באחריות לעומד בבסיס מעורבותו בעבירות על החוק.",ראיות לעונש
31,ME-14-08-41271-51,"כעבור שלושה חודשים הסגיר עצמו למשטרה, בטענו כי דודיו התקשו להתמיד בפיקוח וללוותו למפגשים בשירות המבחן, ונעצר שוב.",ראיות לעונש
32,ME-14-08-41271-51,"הנאשם ביטא תסכול רב ממעצרו, לראשונה בחייו, תחושה של חוסר שייכות, איום ופחד.",ראיות לעונש
33,ME-14-08-41271-51,"קצינת המבחן ציינה כי בהתייחסותו לביצוע העבירה, אישר הנאשם את המיוחס לו בכתב האישום המתוקן, באופן חלקי בלבד, ניסה למזער ולהפחית את חלקו במעשים, והשליך את האחריות לביצוע העבירה על חברו ושותפו עשאן, אותו הציג בפניה כאדם בעייתי המנהל אורח חיים התמכרותי, עובדות אשר נודעו לו לדבריו רק אחרי ביצוע העבירות.",ראיות לעונש
34,ME-14-08-41271-51,"הנאשם מסר כי עשאן שכנע אותו לבצע את השוד, הוא התנגד בתחילה, אך בסופו של דבר נענה, ולא ידע שיש בידי שותפו אקדח.",ראיות לעונש
35,ME-14-08-41271-51,שותפו הוא שגנב את מכשירי הפלאפון והאייפד מהשומר.,ראיות לעונש
36,ME-14-08-41271-51,"הוא שלל בפניה כל התנהלות אלימה כלפי השומר, התקשה לבחון מניעיו לביצוע העבירה, ולהכיר בחלקים האלימים באישיותו, בנוסף, נעדר גילוי אמפתיה כלפי השומר, וחוויית הפחד והאיום בהם היה נתון נוכח התנהלותם.",ראיות לעונש
37,ME-14-08-41271-51,"קצינת המבחן התרשמה כי קיים סיכון להישנות ביצוע התנהגות דומה בעתיד, בהפנותה לאמור בתסקיר, ובהוסיפה כי הנאשם חיפש ריגושים והתחבר לחברה שולית.",ראיות לעונש
38,ME-14-08-41271-51,"בין השאר ציינה כי תיאוריו היו קונקרטיים ומצומצמים, למרות שגילה שליטה בשפה העברית.",ראיות לעונש
39,ME-14-08-41271-51,"נוכח כל המקובץ, עקב העדר לקיחת אחריות למיוחס לו בכתב האישום המתוקן, העדר אמפתיה לקרבן מעשיו, נמנעה מהמלצה טיפולית בעניינו, והמליצה על הטלת ענישה קונקרטית ומוחשית, כאמור.",ראיות לעונש
40,ME-14-08-41271-51,"הסנגור ביקש להפנות את הנאשם לקבלת תסקיר משלים, בטענה כי השיחה בבית המעצר בינו לבין קצינת המבחן התנהלה בעברית, ללא מתורגמן לערבית.",ראיות לעונש
41,ME-14-08-41271-51,"קצינת המבחן, אשר נתבקשה להגיב, ציינה כי השיחה אכן התנהלה בעברית, אך היא התרשמה כי הנאשם הבין את תכניה, ענה לשאלותיה לגופן, לא דיווח על קושי בהבנה, והיא לא התרשמה מקיומו של קושי כזה.",ראיות לעונש
42,ME-14-08-41271-51,"לו כך היה, היתה מקיימת שיחה נוספת באמצעות מתורגמן.",ראיות לעונש
43,ME-14-08-41271-51,"עם זאת, הודיעה כי לא תהיה מניעה לקיים שיחה נוספת באמצעות מתורגמן, אם בית המשפט יורה על כך.",ראיות לעונש
44,ME-14-08-41271-51,"הסנגור הודיע כי לא יתנגד לדחיית הדיון למשך חודש, וכי יסכים להארכת מעצרו של הנאשם ככל שידרש.",ראיות לעונש
45,ME-14-08-41271-51,"משכך, הוריתי על קבלת תסקיר משלים, על אף התנגדות המאשימה.",ראיות לעונש
46,ME-14-08-41271-51,"שירות המבחן הגיש תסקיר משלים, לאחר מפגש נוסף בעזרת מתורגמן, וחזר על עמדתו הקודמת.",ראיות לעונש
47,ME-14-08-41271-51,"קצינת המבחן ציינה כי התייחסותו ותאוריו של הנאשם, גם באמצעות מתורגמן היו קונקרטיים, מצומצמים ונעדרו כל מימד רגשי, וכי הוא אישר את כל הפרטים שנמסרו במפגש הראשון.",ראיות לעונש
48,ME-14-08-41271-51,"ביחס לביצוע העבירה הנדונה, הציג עמדה זהה לזו אותה הציג בעבר, והמפורטת לעיל.",ראיות לעונש
49,ME-14-08-41271-51,"לגבי הקבוצה לעצורי בית בשירות המבחן, בה השתלב הנאשם בעבר, ציין כי אהב להגיע למפגשים ונעזר בהם, זאת בניגוד לדיווחו של מנחה הקבוצה, כאמור לעיל, לפיו (בין היתר), הנאשם לא עבר שינויים משמעותיים באותה תקופה.",ראיות לעונש
50,ME-14-08-41271-51,"עם זאת, קצינת המבחן כתבה כי הנאשם הצהיר על רצונו להשתלב בהליך הטיפולי, אף במסגרת ריצוי עונש במאסר.",ראיות לעונש
51,ME-14-08-41271-51,"כן נכתב כי לאחר שיחה נוספת עם הנאשם, הועמקה התרשמותו של שירות המבחן, כפי שהובאה בתסקיר הקודם, כי קיים סיכון להישנותה של התנהגות דומה בעתיד, מטעמים שפורטו.",ראיות לעונש
52,ME-14-08-41271-51,"ייאמר כבר עתה, כי משנשאל הנאשם בישיבת הטיעון לעונש אם הוא מבקש לחזור בו מהודייתו, השיב בשלילה ועמד על הודייתו.",ראיות לעונש
53,ME-14-08-41271-51,"האיל סויטאת, בן ה- 29 בן דודו ובן כפרו של הנאשם, סיפר על משפחתם.",ראיות לעונש
54,ME-14-08-41271-51,"הוא עצמו גשש בכיר בגזרת גבול מצרים, ובני המשפחה נאמנים למדינה, משרתים אותה, ואינם עוברי חוק.",ראיות לעונש
55,ME-14-08-41271-51,"הם מגדלים את הילדים ""על הצד הטוב ביותר"", מופתעים מ""התופעה הזו של הנאשם"", ולא הכירו את חבריו.",ראיות לעונש
56,ME-14-08-41271-51,"לנאשם אחים, בני דודים  ודודים ששירתו בצבא, וכן אחים סטודנטים שסיימו ללמוד באוניברסיטה.",ראיות לעונש
57,ME-14-08-41271-51,"האיל אישר כי הנאשם צעיר ממנו בכעשר שנים, וכי הוא מכירו מאז היה ילד קטן.",ראיות לעונש
58,ME-14-08-41271-51,"(עמ' 20 לפרוט', ש' 16-22).",ראיות לעונש
59,ME-14-08-41271-51,"מוחמד סויטו, אחיו של הנאשם, בן 24, סיפר כי הוא אדריכל, יועץ בטיחות ועובד בחברת נפתלי רונן בחיפה.",ראיות לעונש
60,ME-14-08-41271-51,"לדבריו, מדובר במשפחה לומדת, תומכת במדינה, והנאשם, אשר עבד בזמנו עם אביו בבנין, נגרר אחרי אנשים בעייתיים, בין השאר כי המשפחה גרה בשכונה בעייתית במקצת.",ראיות לעונש
61,ME-14-08-41271-51,"כן אמר כי הוא יכול להעסיק את אחיו בעוד שנה שנתיים, כאשר יהיה עצמאי.",ראיות לעונש
62,ME-14-08-41271-51,"(עמ' 23 לפרוט', ש' 16-21).",ראיות לעונש
63,ME-14-08-41271-51,"מדובר בתעודות של אחי הנאשם, אשר היה בצבא קבע ושתי תעודות הצטיינות שלו.",ראיות לעונש
64,ME-14-08-41271-51,"תעודה של מוחמד סויטו, הנדסאי בניהול פרויקטים, אדריכלות; תעודות של אחותו המורה, לרבות מהאוניברסיטה, וכן תעודה של אח נוסף שהתקבל ללימודים באוניברסיטת בן גוריון.",ראיות לעונש
65,ME-14-08-41271-51,"המאשימה עתרה להשית על הנאשם מאסר בפועל, ברף העליון של מתחם הענישה, אותו העמידה על טווח שבין שנה וחצי לארבע וחצי שנות מאסר, מאסר על תנאי משמעותי ופיצוי לשומר.",ראיות לעונש
66,ME-14-08-41271-51,"ב""כ המאשימה הדגיש את חומרתה של עבירת השוד בנסיבותיה דידן, והפנה לפסיקה של בית המשפט העליון באשר לגישה המחמירה שיש לנקוט כלפי מבצעיה בכלל, וכלפי קורבנות הנמצאים בגפם במקום עבודתם בשעת לילה מאוחרת בפרט.",ראיות לעונש
67,ME-14-08-41271-51,"הוא ציין את החובה האזרחית להגן על אזרחים מפני פשיעה, וטען כי הקלה בענישה בכגון דא משמעותה התאכזרות כלפי חפים מפשע.",ראיות לעונש
68,ME-14-08-41271-51,"לטענתו, מתבטאת החומרה בכך שהנאשם ושותפו בחרו בשומר בודד שאינו חמוש, העובד בגפו בשעות הלילה, השפילו אותו וביזוהו, כאשר הנאשם ערך חיפוש על גופו, למרות שאמר להם שאין ברשותו אקדח.",ראיות לעונש
69,ME-14-08-41271-51,"אשר לפרמטרים הרלוונטיים לענישה טען, כי הערכים החברתיים שנפגעו, גם עקב העבירות בנשק, הם ביטחון הציבור ורכושו בכלל, וביטחון השומר ורכושו הפרטי בפרט.",ראיות לעונש
70,ME-14-08-41271-51,"לטענתו, יש להוקיע תופעות אלה של הימצאות נשק ברחובות והגעתו לידיים עברייניות מהשורש, כדי למנוע הסלמה של האלימות.",ראיות לעונש
71,ME-14-08-41271-51,"לגבי מתחם הענישה ההולם, טען כי מלכתחילה סבר שבגין החשיבות של הערכים החברתיים שנפגעו ומדיניות הענישה הנהוגה, יש להעמידו בין חמש לשבע שנות מאסר.",ראיות לעונש
72,ME-14-08-41271-51,"ואולם, נוכח גזר דינו של עשאן, עליו לא הוגש ערעור, העמידה המאשימה את המתחם המבוקש בטווח שבין שנה לבין ארבע וחצי שנים, וביקשה כאמור לגזור מאסר ברף העליון של מתחם הענישה.",ראיות לעונש
73,ME-14-08-41271-51,"ב""כ המאשימה טען להתקיימות של מרבית הפרמטרים שנקבעו בסעיף 40ט.",ראיות לעונש
74,ME-14-08-41271-51,"לחוק העונשין: התכנון שקדם לביצוע העבירה, חלקו היחסי של הנאשם בביצוע העבירות, הנזק שנגרם ושהיה צפוי להגרם מביצוע העבירות, האכזריות, האלימות וההתעללות של הנאשם בשומר נפגע העבירה, יכולתו של הנאשם - שהיה בגיר - להבין את הפסול במעשיו, להימנע מהם ולשלוט בהם.",ראיות לעונש
75,ME-14-08-41271-51,"כן הפנה לערך של  הרתעת היחיד והרבים, וטען כי רק עונש משמעותי יכול להרתיע את הנאשם מביצוע עבירות בעתיד, ולסייע במיגור התופעה של פגיעה באנשים העובדים בשעות הלילה לפרנסתם.",ראיות לעונש
76,ME-14-08-41271-51,"הנאשם לא עשה כל מאמץ לתקן את תוצאות העבירה, לפצות את השומר או להשיב לו את רכושו, ולא הורתע ממעשיו.",ראיות לעונש
77,ME-14-08-41271-51,"הוא הפנה לתסקיר השלילי בעניינו של הנאשם, ציין כי שירות המבחן לא בא בהמלצה טיפולית בעניינו במסגרת השרות, אלא על הטלת ענישה קונקרטית ומוחשית, אשר תחדד עבורו את הגבול מפני הישנות התנהגות עוברת חוק.",ראיות לעונש
78,ME-14-08-41271-51,"זאת, בין השאר משלא שלא נלקחה אחריות מלאה למעשים על ידי הנאשם, הוא מתקשה לזהות חלקים אלימים באישיותו, ווהערכה היא כי קיים סיכון להישנות התנהגות דומה בעתיד.",ראיות לעונש
79,ME-14-08-41271-51,"עוד נטען שלגרסת הנאשם בפני שירות המבחן, עשאן הוא זה שהביא את האקדח מביתו (לא למותר לציין כי עשאן טען טענה זהה בהליך אותו ניהל בפני כב' הש' פיש).",ראיות לעונש
80,ME-14-08-41271-51,"כן הדגיש כי הטלפון לא הוחזר למתלונן, אלא שהמכשיר אותר על ידי המשטרה אצל אדם שרכשו מבלי לדעת שמדובר ברכוש גנוב.",ראיות לעונש
81,ME-14-08-41271-51,"לפיכך, עתר להטיל על הנאשם עונשים משמעותיים, כמפורט לעיל.",ראיות לעונש
82,ME-14-08-41271-51,"טיעוני ב""כ הנאשם לעונש",ראיות לעונש
83,ME-14-08-41271-51,"הסנגור ביקש שלא להחמיר עם הנאשם, להתחשב בנסיבותיו המקלות, ולגזור עליו עונש המצוי ברף התחתון או באמצעו של מתחם הענישה ההולם במקרה זה, הנע לשיטתו בין 6 ל-24 חודשי מאסר בפועל, דהיינו בין 12 ל-18 חודשי מאסר בפועל.",ראיות לעונש
84,ME-14-08-41271-51,"הסנגור, אשר לא כפר בחומרת המעשים והעבירה בה הורשע הנאשם, הדגיש את החשיבות בהתאמת הענישה לנסיבותיו של כל מקרה ומציאת האיזון הראוי במכלול השיקולים.",ראיות לעונש
85,ME-14-08-41271-51,"לטענתו, מדובר בצעיר, אשר היה בן 18 וחודש בעת ביצוע העבירות, ""בגיר צעיר"" על משמעות המושג, נעדר עבר פלילי, אשר גדל במשפחה נורמטיבית לכל דבר וענין, אשר עולם הפשע זר ואינו מוכר לה.",ראיות לעונש
86,ME-14-08-41271-51,"אחיו מהנדס, אחותו מורה, ואח נוסף הינו יוצא צבא קבע בצה""ל.",ראיות לעונש
87,ME-14-08-41271-51,"המשפחה היא בת העדה המוסלמית, אשר אין עליה חובה להתגייס לצה""ל, אך בניה משרתים בצה""ל.",ראיות לעונש
88,ME-14-08-41271-51,"גם הנאשם היה עתיד להתגייס, אלמלא ביצע את העבירה עליה הוא נותן את הדין כעת.",ראיות לעונש
89,ME-14-08-41271-51,"לשיטתו, ביצע הנאשם את העבירה על רקע קשיים כלכליים שכן הוריו נתמכים על ידי המוסד לביטוח לאומי.",ראיות לעונש
90,ME-14-08-41271-51,"לטענתו, המעשה לא בוצע על רקע בצע כסף או כי ראה מול עיניו מטרות רווחיות קלות.",ראיות לעונש
91,ME-14-08-41271-51,"ועוד, לו בוצע המעשה זמן קצר לפני כן, היה הנאשם נשפט בבית משפט לנוער, ורף הענישה היה שונה לגמרי.",ראיות לעונש
92,ME-14-08-41271-51,הסנגור אף הפנה לפסיקה התומכת בטענותיו.,ראיות לעונש
93,ME-14-08-41271-51,כן ביקש להתחשב לקולא בכך שהנאשם הודה בשלב מוקדם של ההליך וחסך מזמנו היקר של בית המשפט.,ראיות לעונש
94,ME-14-08-41271-51,עוד יש לזקוף לזכותו שהבין את הרע במעשיו.,ראיות לעונש
95,ME-14-08-41271-51,"לטענתו, אין מדובר באדם שיש לכלאו מאחורי סורג ובריח תקופה ארוכה, אלא בבחור צעיר, נטול עבר פלילי, ועל מעשיו הפסולים הוא מתחרט, מצטער ומתבייש, אך יודע כי זוהי מעידה חד פעמית אשר לעולם לא תשוב.",ראיות לעונש
96,ME-14-08-41271-51,"הנאשם נאלץ להתמודד עם השלכות מעשיו, והוא מנסה לשקם את חייו.",ראיות לעונש
97,ME-14-08-41271-51,"הסנגור ביקש להתחשב בעת גזירת הדין במשפחתו של הנאשם, והקשיים שנגרמו לה עקב מעשיו.",ראיות לעונש
98,ME-14-08-41271-51,"כן טען כי הנזק שנגרם בנסיבות אינו רב, השומר לא נפגע פיזית, והפלאפון שנגנב ממנו הוחזר לו על ידי הנאשם.",ראיות לעונש
99,ME-14-08-41271-51,"הוא ציין כי הנאשם שהה במעצר כשלושה חודשים בתנאים קשים, אותם לא הכיר, ושוחרר לבית דודו.",ראיות לעונש
100,ME-14-08-41271-51,"משלא הסתדר שם, הסגיר עצמו כעבור שלושה חודשים, והלכה למעשה הוא עצור בתנאים הקשים מתנאי מאסר כ-11 חודשים, ענין בו יש להתחשב בגזירת עונשו.",ראיות לעונש
101,ME-14-08-41271-51,"יתרה מכך, מעצרו של הנאשם הפגישו עם כישלונותיו ודרבן אותו לערוך חשבון נפש עצמי ולהבין את הטעות בדרך החיים אליה נקלע.",ראיות לעונש
102,ME-14-08-41271-51,"הסנגור הדגיש את העקרון של אחידות הענישה, אך טען כי נסיבותיו של הנאשם קלות מאלה של שותפו.",ראיות לעונש
103,ME-14-08-41271-51,"הוא צעיר יותר, האקדח הובא על ידי השותף, ולכן יש להתחשב בו, ולהטיל עליו עונש קל מזה של שותפו.",ראיות לעונש
104,ME-14-08-41271-51,"ב""כ המאשימה התנגדה לטענות אלה של הסנגור, הן לגופן, בהעדר הוכחה לטענה זו, והן במישור העקרוני בשל הסדר הטיעון אליו הגיעו הצדדים.",ראיות לעונש
105,ME-14-08-41271-51,"שני הצדדים הפנו את בית המשפט לפסיקה התומכת בעמדתם, זה בכה וזה בכה.",ראיות לעונש
106,ME-14-08-41271-51,חומרת העבירה והערכים החברתיים שנפגעו בעטיה,דיון
107,ME-14-08-41271-51,"חמורים הם מעשיו של הנאשם, אותם ביצע בצוותא חדא עם עשאן.",דיון
108,ME-14-08-41271-51,"השניים  קשרו לבצע שוד מזוין לצורך גניבת נשקו של השומר, החזיק עם עשאן בצוותא אקדח שבכוחו לירות כדור או קליע שבכוחם להמית אדם בלא רשות על פי דין להחזקתו.",דיון
109,ME-14-08-41271-51,"כאשר האקדח הוחזק בפועל על ידו, גנב עמו בצוותא - בעודם מזוינים בנשק ובסכין - את הפלאפון והמחשב של השומר, ובשעת המעשה או בתכוף לפניו או לאחריו, איים לבצע בו מעשה אלימות כדי להשיג את הדבר הנגנב, לעכבו אצלם או כדי למנוע התנגדות לגניבה או להתגבר עליה; כן איים הנאשם בצוותא עם עשאן על שפיק באמצעות האקדח בפגיעה שלא כדין בגופו, בכוונה להפחידו ולהקניטו.",דיון
110,ME-14-08-41271-51,"אשר לגישה המחמירה שיש לנקוט בענישה כלפי מבצעי שוד, נקבע:",דיון
111,ME-14-08-41271-51,כך גם יוחסה חומרה יתירה לעבירת שוד המבוצעת בצוותא:,דיון
113,ME-14-08-41271-51,חומרה רבה יש במעשיהם של הנאשמים.,דיון
114,ME-14-08-41271-51,"העובדות המפורטות בכתב האישום המתוקן מלמדות כי אין מדובר באירוע ספונטני אליו נקלע הנאשם שלא בטובתו, כי אם בעבירה אשר תוכננה מראש על ידו ועל ידי עשאן, לשדוד, באמצעות האקדח שהגיע לחזקתם, את נשקו של השומר בעסק.",דיון
115,ME-14-08-41271-51,אלה מלמדים בבירור על תכנון מוקדם ומחושב של המעשה.,דיון
116,ME-14-08-41271-51,"בשעת המעשה החזיק הנאשם באקדח, , ועשה בו אף שימוש שוב ושוב, באיימו על השומר, תוך דריכת האקדח, כדי שיקיים את דרישותיו, ובהמשך על שפיק, על מנת שיעזוב את זירת העבירה.",דיון
117,ME-14-08-41271-51,"לא זו אף זו, במהלך השוד, נטל עשאן סכין שהיתה במקום, ועשה בה שימוש כדי לאיים על השומר, כאקט של הפחדה, השפלה והטלת אימה, תוך כדי החיפוש שערכו על גופו, שעה שהנאשם מכוון לעברו את אקדחו.",דיון
118,ME-14-08-41271-51,"בסופו של יום, משהבינו הנאשם ועשאן כי לא ימצאו נשק אצל השומר, שדדו את הפלאפון שלו ואת מחשבו האישי, ללא היסוס, ונמלטו מהמקום.",דיון
119,ME-14-08-41271-51,"אין צורך בדמיון רב כדי לשוות בנפשנו את הפחד והאימה שאחזו בשומר, כאשר ניצבו הנאשם ועשאן בפניו כשבידי הנאשם אקדח, עשאן נוטל סכין מהעמדה, והם מורים לו להעביר לידם את נשקו, אותו לא נשא, ואין לדעת עד היכן ירחיקו במעשיהם הנלוזים.",דיון
120,ME-14-08-41271-51,אין גם צורך להכביר מילים אודות פוטנציאל הפגיעה בחיי אדם הגלום בביצוע נסיון לשוד נשקו של שומר - העובד לבדו בשעות הלילה - בנשק חם וקר.,דיון
121,ME-14-08-41271-51,"שוד אלים, סופו מי ישורנו.",דיון
122,ME-14-08-41271-51,"לא אחת, כאשר השודד אינו מקבל את מבוקשו בקלות, ואין מדובר ב""שלל קל ומהיר"", עלול האירוע להסתיים באסון של ממש.",דיון
123,ME-14-08-41271-51,"עם זאת, אני רואה להתחשב בכך שבסופו של יום לא הופעלה נגד השומר אלימות קשה ועל אף שחיפשו על גופו ופגעו בגופו, בכבודו ובפרטיותו, לא נגרמו לו חבלות כלשהן.",דיון
124,ME-14-08-41271-51,"התנהלותם של שני השותפים במהלך האירוע מלמדת על בריונות ותעוזה רבה, כמי שאינם רואה עצמם נתונים למוראו של החוק, במטרה להשיג נשק לצרכיהם הנלוזים.",דיון
126,ME-14-08-41271-51,"בעניינו של עשאן קבע כב' הש' פיש – בציינו במפורש כי התחשב בהמלצתו של שירות המבחן לענין השיקום - כי מתחם הענישה ההולם בגין ביצוע השוד בנסיבות מחמירות בפרשה הנדונה מצוי בטווח שבין שני המתחמים שהוצעו על ידי שני הצדדים, והוא נע בין שנה לארבע שנות מאסר בפועל.",מתחם הענישה
127,ME-14-08-41271-51,"ב""כ המאשימה, אשר ייצג את המאשימה גם בעניינו של עשאן, ציין כי מלכתחילה עתר למתחם בין שנתיים לחמש שנים, אך לאחר שנגזר עונשו של עשאן ביקש לקבוע כי מתחם הענישה במקרה הנדון נע בטווח שבין שנה ל-54 חודשי מאסר בפועל, ואילו הסנגור עתר למתחם הנע בין ששה חודשי מאסר לריצוי בעבודות שירות לשתי שנות מאסר.",מתחם הענישה
128,ME-14-08-41271-51,"באי כוח הצדדים הביאו בפני בית המשפט פסיקה בעבירות דומות ובה קשת רחבה של עונשים, זה בכה וזה בכה.",מתחם הענישה
129,ME-14-08-41271-51,1) פסיקה מטעם המאשימה,מתחם הענישה
130,ME-14-08-41271-51,2) פסיקה מטעם הנאשם,מתחם הענישה
131,ME-14-08-41271-51,"העונש המרבי הקבוע בצידה של עבירת שוד המבוצעת בצוותא, תוך שימוש בנשק חם וקר, עומד על 20 שנות מאסר.",מתחם הענישה
132,ME-14-08-41271-51,"בנסיבות העניין – על אף חומרת העבירה אשר בוצעה בצוותא, תוך שימוש בנשק חם וקר על ידי הנאשם ועשאן, לאחר שקדמו לה תכנון ופעולות הכנה – הצטיידותם של השניים באקדח, באמצעותו איים הנאשם על השומר ואף דרך אותו, בנוסף לשימוש שעה עשאן במהלך השוד בסכין; הערכים החברתיים שנפגעו, מידת הפגיעה בהם תוך התחשבות לקולא בכך שלא נגרמו פגיעות לגוף, כאמור, ומדיניות הענישה הנוהגת והנסיבות הקשורות בביצוע העבירה - משעתרה המדינה למתחם בין שנה ל-54 חודשים, איני רואה לסטות לחומרא מהמתחם המבוקש.",מתחם הענישה
133,ME-14-08-41271-51,"לקולא אני רואה לקחת בחשבון את הודייתו של הנאשם בעובדות כתב האישום המתוקן בטרם הוחל בשמיעת ראיות, הודיה אשר חסכה זמן שיפוטי יקר, האחריות שנטל על עצמו בבית המשפט והחרטה שהביע על מעשיו, אם כי בפני קצינת המבחן התקשה לראות את הפגיעה באחר, נעדר אמפטיה כלפי קורבן העבירה, היה עסוק בעיקר בהשלכות המעשה על חייו, וניסה לגלגל את האחריות למעשה על עשאן, כמפורט לעיל.",נסיבות שאינן קשורות בביצוע העבירה
134,ME-14-08-41271-51,"יחד עם זאת, בסופו של יום הורשע הנאשם על פי הודייתו, וויתר על הסיכוי לזיכוי בתום ההליך.",נסיבות שאינן קשורות בביצוע העבירה
135,ME-14-08-41271-51,"עוד תלקח בחשבון תקופת מעצרו של הנאשם בתיק זה מיום 16/8/14 – 12/11/14, ומיום 9/2/15 עד היום, למעט שלושה ימים מיום 18/9/15 - 20/9/15, בהם יצא לחתונת קרובו.",נסיבות שאינן קשורות בביצוע העבירה
136,ME-14-08-41271-51,"לחובתו של הנאשם עומדת חוות דעתו של שירות המבחן, מהנימוקים שפורטו לעיל, ובעיקר קיומו של סיכון להישנות ביצוע התנהגות דומה בעתיד.",נסיבות שאינן קשורות בביצוע העבירה
137,ME-14-08-41271-51,"נוכח הערכה זו, אני רואה להעדיף את אינטרס המניעה על אינטרס השיקום.",נסיבות שאינן קשורות בביצוע העבירה
138,ME-14-08-41271-51,"עם זאת, נוכח מכלול השיקולים לקולא שפורטו לעיל - לרבות גילו הצעיר, נסיבותיו האישיות, הקושי שיגרם למשפחתו עקב מאסרו, תקופת מעצרו ולקיחת האחריות על ידו - לא ימוצה הדין עם הנאשם.",נסיבות שאינן קשורות בביצוע העבירה
139,ME-14-08-41271-51,"חשיבות רבה יש ליתן אף לעקרון של אחידות הענישה, משנידון עשאן, שותפו של הנאשם לעבירות ל-18 חודשי מאסר בפועל וענישה נלווית, כמפורט לעיל.",נסיבות שאינן קשורות בביצוע העבירה
140,ME-14-08-41271-51,"לזכות הנאשם ייאמר כי אף שהוא ועשאן הם בגירים צעירים, עשאן מבוגר ממנו בכשנתיים.",נסיבות שאינן קשורות בביצוע העבירה
141,ME-14-08-41271-51,"ועוד, הנאשם הודה בטרם נשמעו ראיות, ואילו עשאן הודה לאחר שנשמעו מספר עדים.",נסיבות שאינן קשורות בביצוע העבירה
142,ME-14-08-41271-51,"בנוסף יצויין, כי על אף שעשאן אמר לנאשם לירות לעבר שפיק, הנאשם לא עשה כן, ושפיק נסע מהמקום.",נסיבות שאינן קשורות בביצוע העבירה
143,ME-14-08-41271-51,"בנוסף, שהה הנאשם במעצר עד תום ההליכים, לאחר שחזר מבחירתו אל בין כתלי תא המעצר, לאחר ששוחרר בתנאים מגבילים.",נסיבות שאינן קשורות בביצוע העבירה
144,ME-14-08-41271-51,"השיקול המכריע את הכף להמנע מלהשית על הנאשם עונש זהה לזה שהושת על עשאן, הוא תסקיר שירות המבחן, אשר המליץ להעמיד את עשאן במבחן, ולא זו בלבד שנמנע מהמלצה טיפולית לגבי הנאשם, הוא אף המליץ להטיל עליו ענישה ממשית וקונקרטית, משהעריך כי קיים אצלו סיכון לחזרתיות.",נסיבות שאינן קשורות בביצוע העבירה
145,ME-14-08-41271-51,"יש לזכור כי כב' הש' פיש ציין במפורש כי רק כביטוי למאמצי השיקום, הטיל על עשאן תקופת מאסר קצרה יותר משהיה מטיל אילולא כן.",נסיבות שאינן קשורות בביצוע העבירה
146,ME-14-08-41271-51,"לא נעלם מעיני כי ההגנה טענה שלולא היה הנאשם נתון במעצר, היה באפשרותו להעזר בשירות המבחן לצורכי שיקום, ואולם, מהתסקיר עולה כי הנאשם לא הפיק תועלת ממשית מהשתתפותו בקבוצה הטיפולית, כמפורט לעיל.",נסיבות שאינן קשורות בביצוע העבירה
147,ME-14-08-41271-51,"מכל מקום, ההחלטה להעצר שנית היתה שלו, לאחר ששוחרר בתנאים מגבילים.",נסיבות שאינן קשורות בביצוע העבירה
148,ME-14-08-41271-51,"בנסיבות אלה, על אף שהיה מקום להחמיר עם הנאשם באופן משמעותי, לאור העקרון של אחידות הענישה,  אני רואה להחמיר בעונשו במידה מועטה בלבד, בין השאר משיקולי מניעה.",נסיבות שאינן קשורות בביצוע העבירה
149,ME-14-08-41271-51,"נוכח המקובץ לעיל, אני רואה לגזור על הנאשם עונשים כדלקמן:",נסיבות שאינן קשורות בביצוע העבירה
150,ME-14-08-41271-51,"23 חודשי מאסר בפועל, בניכוי תקופת מעצרו בתיק זה מיום 16/8/14 עד יום 12/11/14, ומיום 9/2/15 עד היום, בניכוי שלושה ימים בהם יצא לחתונת קרוביו.",נסיבות שאינן קשורות בביצוע העבירה
151,ME-14-08-41271-51,"מאסר על תנאי למשך 15 חודשים שהנאשם לא ישא בו זולת אם יעבור במשך 3 שנים  מיום שחרורו עבירה בה הורשע, או כל עבירת אלימות או רכוש מסוג פשע או עבירה של החזקת אגרופן או סכין שלא כדין, ויורשע בה בתוך תקופת התנאי או לאחריה.",נסיבות שאינן קשורות בביצוע העבירה
152,ME-14-08-41271-51,"מאסר על תנאי למשך 8 חודשים שהנאשם לא ישא בו זולת אם יעבור במשך 3 שנים מיום שחרורו עבירת אלימות או רכוש מסוג עוון, לרבות עבירת איומים, למעט החזקת נכס חשוד כגנוב, ויורשע בה בתוך תקופת התנאי או לאחריה.",נסיבות שאינן קשורות בביצוע העבירה
153,ME-14-08-41271-51,"פיצוי כספי בסך 10,000 ₪ לשומר.",נסיבות שאינן קשורות בביצוע העבירה
154,ME-14-08-41271-51,הפיצוי ישולם ב- 10 תשלומים חודשיים שווים ורצופים מיום 1/12/15 ובכל אחד לחודש שלאחריו.,נסיבות שאינן קשורות בביצוע העבירה
155,ME-14-08-41271-51,"לא ישולם תשלום כלשהוא במועדו, תעמוד כל יתרת הפיצוי לפרעון מיידי, ותשא הפרשי הצמדה וריבית מהיום ועד ליום התשלום המלא בפועל.",נסיבות שאינן קשורות בביצוע העבירה
156,ME-14-08-41271-51,"לא נעלם מעיני כי  על עשאן הושת פיצוי נמוך מזה, אך הנאשם הוא שאיים על השומר באקדח, ולאחר שדרכו איים עליו שוב, תוך הטלת אימה ממשית ומוחשית, מבלי לגלות אמפטיה לסבלו גם במהלך התקופה שעברה מאז.",נסיבות שאינן קשורות בביצוע העבירה
157,ME-14-08-41271-51,"שירות בתי הסוהר מתבקש לשלב את הנאשם במסגרת טיפולית בין כתלי הכלא במהלך מאסרו, כפי שביקש מקצינת המבחן, בתקווה כי הנאשם יאזור כוחות להרתם להליך הטיפולי, ולערוך שינוי בחייו, הן עבור עצמו, והן בשל האינטרס הציבורי - על מנת להפחית את מסוכנותו לציבור, עת יצא לחופשי.",נסיבות שאינן קשורות בביצוע העבירה
158,ME-14-08-41271-51,זכות ערעור לבית המשפט העליון בתוך 45 יום מהיום.,נסיבות שאינן קשורות בביצוע העבירה
159,ME-14-08-41271-51,"54678313ניתן היום,  ז' חשוון תשע""ו, 20 אוקטובר 2015, במעמד הצדדים.",נסיבות שאינן קשורות בביצוע העבירה
