,verdict,text,part
0,SH-20-05-1158-959,פרקליטות מחוז מרכז (פלילי),מדינת ישראל 
1,SH-20-05-1158-959,ראני עד אל חי,הנאשמים
2,SH-20-05-1158-959,"חוק העונשין, תשל""ז-1977: סע'  29, 144(א)","
2. גאני עבד אל חי – לא בעניינו "
3,SH-20-05-1158-959,גזר דין (נאשם 1),"
2. גאני עבד אל חי – לא בעניינו "
4,SH-20-05-1158-959,"נגד הנאשמים הוגש כתב אישום שייחס להם ביצוע בצוותא של עבירות החזקת נשק, אביזרי נשק ותחמושת, לפי סעיפים 144(א) רישה וסיפה יחד עם סעיף 29 לחוק העונשין, התשל""ז-1977 (להלן: ""חוק העונשין"").",הרקע
5,SH-20-05-1158-959,"ביום 29.9.2021 כפרו הנאשמים בעובדות כתב האישום, ובהמשך החלה שמיעת הראיות.",הרקע
6,SH-20-05-1158-959,"בתאריך 6.3.2023 בעיצומה של פרשת התביעה, הודיעו באי כוח הצדדים על להסדר טיעון דיוני שבמסגרתו הוגש כתב אישום מתוקן בנוגע לנאשם 1, והוא הודה בעובדותיו והורשע בעבירות הנשק (אך לא בצוותא).",הרקע
7,SH-20-05-1158-959,"מעובדות כתב האישום המתוקן עולה כי עובר ליום 21.4.2020 החזיק נאשם 1 בבית דודו נאשם 2 בעיר טירה, כלי הנשק, תחמושת ואביזרי נשק כדלקמן:",הרקע
8,SH-20-05-1158-959,אקדח מסוג FN עם מחסנית ריקה.,הרקע
9,SH-20-05-1158-959,אקדח מסוג STAR ושתי מחסניות ריקות.,הרקע
10,SH-20-05-1158-959,"מחסנית שהכילה 11 כדורים לנשק בקוטר 0.22 אינץ', מחסנית ובה 2 כדורים בקוטר 9 מ""מ, ושתי מחסניות ריקות.",הרקע
11,SH-20-05-1158-959,"כוורת פלסטיק שהכילה 28 כדורי תחמושת לנשק בקוטר 9 מ""מ; 8 כדורים לנשק בקוטר 9 מ""מ; 22 כדורי תחמושת לנשק בקוטר 9 מ""מ; 8 כדורי תחמושת לנשק בקוטר 5.56 מ""מ; כדור תחמושת לנשק בקוטר 0.45 אינץ'; 3 כדורי תחמושת לנשק בקוטר 9 מ""מ; כדור תחמושת לנשק בקוטר 0.22 אינץ', ו-9 כדורי תחמושת לנשק בקוטר 9 מ""מ.",הרקע
12,SH-20-05-1158-959,"ביום 21.4.2020 העביר נאשם 1 את כלי הנשק והתחמושת לעיל, לרכב שחנה בבית הוריו הצמוד לביתו של נאשם 2, וסמוך לאחר מכן נתפסו כלי הנשק והתחמושת על ידי שוטרים במקום.",הרקע
13,SH-20-05-1158-959,"בהתאם להסדר הטיעון ומפאת גילו של נאשם 1 בעת ביצוע העבירות, נדחה הדיון לקבלת תסקיר מאת שירות המבחן.",הרקע
14,SH-20-05-1158-959,"תוך כך נמשכה שמיעת הראיות בעניינו של נאשם 2, ובכלל זה נשמעו עדויות מומחי DNA.",הרקע
15,SH-20-05-1158-959,"ביום 21.6.2023 הורשע נאשם 2 בכל המיוחס לו, בהכרעת דין מפורטת, ודיון הטיעונים לעונש נדחה מעת לעת, לבקשתו, לרבות בשל החלפת ייצוג.",הרקע
16,SH-20-05-1158-959,"בסופו של דבר נגזר עונשו של נאשם 2, שהוא בן 52 ונעדר עבר פלילי, לעונש מאסר בפועל למשך 34 חודשים וענישה נלווית.",הרקע
17,SH-20-05-1158-959,"בתסקירו הראשון מיום 11.9.2023 פירט שירות המבחן את נסיבות חייו של הנאשם 1: הוא רווק כבן 24, בוגר 12 שנות לימוד ובגרות מלאה, התחיל לימודי ניהול מערכות מידע, אך לימודיו נקטעו בשל הסתבכותו בעבירות הנשק דנן.",תסקירי שירות המבחן 
18,SH-20-05-1158-959,"מזה כשנתיים הוא עובד כמנהל מחלקת ייצוא בחברת אופנה, והממונים עליו מודעים להרשעתו ותומכים בו.",תסקירי שירות המבחן 
19,SH-20-05-1158-959,נאשם 1 שהה במצער במשך כ-40 ימים ותקופה זו הייתה עבורו משברית.,תסקירי שירות המבחן 
20,SH-20-05-1158-959,"חלה הידרדרות במצבו הנפשי של הנאשם 1, הוא אובחן כסובל מהפרעת חרדה, קיבל טיפול תרופתי ומצוי במעקב פסיכיאטרי במרכז ""לין"" במקום מגוריו.",תסקירי שירות המבחן 
21,SH-20-05-1158-959,"מצבו של אביו הורע לאחר ביצוע העבירה, וכך גם המצב הכלכלי של המשפחה שנפגע משנתפס הרכב של אמו של נאשם 1, בשל העלויות הכרוכות בניהול ההליך הפלילי.",תסקירי שירות המבחן 
22,SH-20-05-1158-959,"נאשם 1 הביע צער וחרטה על ביצוע העבירות, לקח אחריות על המעשים והוא מודע לחומרתם.",תסקירי שירות המבחן 
23,SH-20-05-1158-959,"כמו כן הסביר שהמקרה חריג לאורחות חייו, והוא הפיק את לקחיו.",תסקירי שירות המבחן 
24,SH-20-05-1158-959,"הרקע לביצוע העבירה, לדברי נאשם 1 הייתה בקשתו של דודו נאשם 2 להעביר את התיק עם כלי הנשקים, והוא נקרע בין הבנתו כי מדובר בעבירה ומעשה פסול לבין ההשלכות לסירוב לבקשת דודו, בשים לב לקשר קרוב שהיה ביניהם ובהיות דודו מבוגר ממנו.",תסקירי שירות המבחן 
25,SH-20-05-1158-959,"נאשם 1 טען כי הוא פעל מתוך חרדה, ועל מנת שלא להיכנס עם התיק לבית הוריו הכניסו לרכב של אמו.",תסקירי שירות המבחן 
26,SH-20-05-1158-959,"באבחון שערך שירות המבחן לנאשם 1 הוא הוערך כחסר כלים להתמודדות עם מצבי דחק, ובעל נטייה לריצוי חברתי.",תסקירי שירות המבחן 
27,SH-20-05-1158-959,"שירות המבחן התרשם כי נאשם 1 גדל במשפחה נורמטיבית, הוא צעיר העושה מאמצים לקדם את עצמו, הוא נעדר הרשעות קודמות ונכון להליך טיפולי במסגרת השירות ובכלל, ולפיכך הומלץ להשית עליו צו מבחן לשנה לשם שילובו בטיפול בתחום האלימות, במקביל לטיפוליו בתחום בריאות הנפש במרכז ""לין"", ומאסר מותנה לתקופה משמעותית.",תסקירי שירות המבחן 
28,SH-20-05-1158-959,"בתסקירים מיום 2.12.2023 ו-22.1.2024 תיאר שירות המבחן את השתתפותו של הנאשם בקבוצה טיפולית לצעירים בתחום האלימות, העוסקת בתכנים המסייעים לעבד אירועי אלימות שביצעו, תוך זיהוי מצבי דחק וסיכון להתנהגות אלימה ואימפולסיבית ורכישת כלים להפסקתם.",תסקירי שירות המבחן 
29,SH-20-05-1158-959,"שירות המבחן התרשם כי נאשם 1 נתרם מהטיפול ועושה מאמצים לשמור על אורח חיים נורמטיבי, כי הוא בעל מוטיבציה לשיתוף פעולה, ולחזק את קשריו עם משפחתו.",תסקירי שירות המבחן 
30,SH-20-05-1158-959,"כמו כן ביום 21.11.2023 החל הנאשם להשתלב בקבוצה נוספת בתחום האלימות, אך שירות המבחן ציין כי הוא זקוק לבחינה מעמיקה יותר להתנהלותו עוברת החוק.",תסקירי שירות המבחן 
31,SH-20-05-1158-959,"בתסקיר האחרון מיום 5.5.2024 הביא שירות המבחן הסבר מפי נאשם 1 מדוע הוא לא התייצב לדיון ביום 21.3.2024, וזאת עקב הידרדרות במצבו הנפשי שהובילה לאשפוזו בבית החולים, בשל החשש מהעונש הצפוי לו.",תסקירי שירות המבחן 
32,SH-20-05-1158-959,"עוד נמסר כי נאשם 1 הגביר את השתתפותו בקבוצה הטיפולית, הוא משתתף פעיל בקבוצה, נוטל אחריות מלאה על מעשיו, מצליח לבחון את התנהלותו ובחירותיו באופן ביקורתי, מקבל כלים להתמודדות ובולטת מוטיבציה לנהל אורח חיים תקין, כשהוא מתמקד בעבודתו ובתחום הספורט.",תסקירי שירות המבחן 
33,SH-20-05-1158-959,"המפגשים הקבוצתיים הסתיימו ועם זאת שירות המבחן חיווה את דעתו כי נאשם 1 זקוק להמשך טיפול מעקבי, במיוחד בתחום בריאות הנפש, וחזר על המלצתו להעמידו בצו מבחן למשך שנה ומאסר מותנה לתקופה משמעותית.",תסקירי שירות המבחן 
34,SH-20-05-1158-959,"ב""כ המאשימה עו""ד שחר לדובסקי עמד על עובדות כתב האישום המתוקן, הפנה לערכים המוגנים ולפסיקה וטען כי מתחם העונש ההולם נע בין 36 ל-60 חודשי מאסר בפועל.",תמצית טיעוני באי כוח הצדדים לעונש
35,SH-20-05-1158-959,"עוד נטען כי תסקירי שירות המבחן לא מצדיקים חריגה ממתחם העונש ההולם משנאשם 1 השליך אחריות על נאשם 2, הפסיק על דעת עצמו את טיפולו הנפשי, ועבר טיפול קבוצתי יחיד.",תמצית טיעוני באי כוח הצדדים לעונש
36,SH-20-05-1158-959,"עם זאת, לאור הודאתו במיוחס לו בעובדות כתב האישום המתוקן, היותו נעדר עבר פלילי ואופיו החיובי של תסקירי שירות המבחן עתר ב""כ המאשימה להשית על הנאשם עונש בתחתית מתחם הענישה ולגזור עליו 36 חודשי מאסר בפועל, מאסר על תנאי וקנס.",תמצית טיעוני באי כוח הצדדים לעונש
37,SH-20-05-1158-959,"ב""כ הנאשם עו""ד אחמד עיראקי הפנה לגילו הצעיר של הנאשם 1, בהיותו כבן 20 בעת ביצוע העבירות, להודאתו במיוחס לו בהתאם לתמונה הראייתית שהתבררה במהלך שמיעת ההוכחות ולכך שהוא החזיק את כלי הנשק לזמן קצר ביותר, בין הבית של נאשם 2 להכנסתם לרכב.",תמצית טיעוני באי כוח הצדדים לעונש
38,SH-20-05-1158-959,"עוד נטען כי מצבו של נאשם 1 ומשפחתו הידרדר רבות מבחינה כלכלית בשל החרמת הרכב, והיות שקיים מתח בין משפחת נאשם 1 לבין נאשם 2.",תמצית טיעוני באי כוח הצדדים לעונש
39,SH-20-05-1158-959,"כמו כן טען הסנגור כי עתידו של נאשם 1 נפגע, משנאלץ להפסיק את לימודיו בשל המקרה.",תמצית טיעוני באי כוח הצדדים לעונש
40,SH-20-05-1158-959,"נאשם 1 חווה פגיעה קשה מבחינת בריאותו הנפשית, ובהקשר זה הפנה ב""כ נאשם 1 לפרוטוקול מהליך מעצר הימים (טל/2) ומכתב ממרכז ""לין"", מטופל נאשם 1 (טל/3).",תמצית טיעוני באי כוח הצדדים לעונש
41,SH-20-05-1158-959,"הוסיף וטען כי מאז ביצוע העבירה חלפו 4 שנים ולא נפתחו נגד הנאשם תיקים, וכי הוא עובד מוערך בחברת אופנה (טל/4).",תמצית טיעוני באי כוח הצדדים לעונש
42,SH-20-05-1158-959,"ההגנה טענה כי המלצת שירות המבחן מנומקת ומבוססת על מספר תסקירים מפורטים המלמדים על אופיו של נאשם 1, שיתוף הפעולה שלו עם הטיפול, העובדה שהיווה גורם חיובי בקבוצה הטיפולית, והיותו נורמטיבי בעוד העבירות בהן הורשע חריגות לאורחות חייו ומשפחתו.",תמצית טיעוני באי כוח הצדדים לעונש
43,SH-20-05-1158-959,"ב""כ הנאשם 1 הגיש פסיקה וביקש לחרוג ממתחם העונש ההולם ולהשית על הנאשם מאסר בעבודות שירות למשך 9 חודשים.",תמצית טיעוני באי כוח הצדדים לעונש
44,SH-20-05-1158-959,"בדברו לעונש התנצל נאשם 1 בפני משפחתו, ואמר שהוא מודע לכך שבמעשיו הוא גרם נזק גדול מאוד לעצמו, החלטותיו היו גרועות וחמורות, וכי הוא פגע במשפחתו כלכלית ונפשית וביכולתו להמשיך בלימודים.",תמצית טיעוני באי כוח הצדדים לעונש
45,SH-20-05-1158-959,"עוד אמר כי מאז ביצוע העבירה הוא עבר טיפול בשירות מבחן ובמרכז ""לין"", וסיפר שהוא מתעורר בחשש מפני חזרה לכלא וכי הוא לא יוכל להמשיך לחיות את חייו ולהגשים את חלומותיו, וחזר והתנצל בפני משפחתו שליוותה אותו לדיון.",תמצית טיעוני באי כוח הצדדים לעונש
46,SH-20-05-1158-959,קביעת מתחם העונש ההולם,דיון והכרעה 
47,SH-20-05-1158-959,"נוסף על כך, ביום 30.3.2023 נחקקה הוראת שעה נוספת, בתיקון 145 לחוק העונשין, בגדרה הורחבו סמכויות המשטרה במאבק בכלי הנשק הבלתי חוקיים, הוחמרה הענישה בעבירות נשק שונות ונקבעו הוראות חילוט בעבירות אלה.",דיון והכרעה 
48,SH-20-05-1158-959,"כאמור, נאשם 2 הורשע בהחזקת כלי נשק ותחמושת ביום 21.4.2020, כלומר לפני כניסתם לתוקף של הוראות השעה שהביאו להחמרה בענישה וקביעת עונש חובה בעבירות נשק ולכן אין לכך תחולה לעניינו, אך ודאי שלא ניתן להתעלם מרוח הדברים, והכלל בדבר חשיבות הטלת ענישה מכבידה בעבירות אלה תוך מתן בכורה לאינטרס הציבורי, בהלימה לפוטנציאל הסיכון הגבוה הכרוך בהן.",דיון והכרעה 
49,SH-20-05-1158-959,"לצורך קביעת מתחם הענישה ההולם הכולל אפנה לפסיקה שחלקה הוגשה על ידי הצדדים, וברובה דנה בעונשים שנגזרו על נאשמים שביצעו עבירות נשק לפני תיקון 140 לחוק העונשין, כדלקמן:",דיון והכרעה 
50,SH-20-05-1158-959,"בחזרה לענייננו, הנאשם הורשע בהחזקת תת מקלע דמוי ""קרלו"", שני אקדחים, 130 כדורי תחמושת שונים, ומחסניות ששתיים מהן הכילו כדורים.",דיון והכרעה 
51,SH-20-05-1158-959,"את כלי הנשק נטל נאשם 1 מביתו של נאשם 2, והכניס לתא המטען של רכב אמו.",דיון והכרעה 
52,SH-20-05-1158-959,"במעשים אלה פגע נאשם 1 בערכים המוגנים במידה גבוהה, ופוטנציאל הסיכון שהיה כרוך בהחזקת כלי הנשק בשים לב לסוגם ולתחמושת בהיקף זה, גדול מאוד.",דיון והכרעה 
53,SH-20-05-1158-959,לפיכך ובהתחשב בענישה הנוהגת הרלוונטית לפני תיקון 140 לחוק העונשין אני קובעת כי מתחם העונש ההולם הכולל נע בין 28 ל-48 חודשי מאסר בפועל.,דיון והכרעה 
54,SH-20-05-1158-959,גזירת העונש בתוך המתחם,דיון והכרעה 
55,SH-20-05-1158-959,"הנאשם 1 היה כבן 20 בעת ביצוע העבירה וכיום הוא בן 24, רווק, נעדר עבר פלילי, שהודה במיוחס לו בעיצומה של פרשת התביעה, ולכן חסך מזמנו של בית המשפט.",דיון והכרעה 
56,SH-20-05-1158-959,"מזה כשנתיים עובד כמנהל מחלקת ייצוא בחברת אופנה, התרחק מחברה שולית ושאיפותיו נורמטיביות.",דיון והכרעה 
57,SH-20-05-1158-959,הנאשם נטל אחריות מלאה והביע חרטה כנה על מעשיו.,דיון והכרעה 
58,SH-20-05-1158-959,"מתסקירי שירות המבחן עולה כי הוא מבין היטב את חומרת המעשים, וההליך הפלילי לרבות שהותו במעצר תקופה בת כ-40 ימים, היוו עבורו גורם מרתיע ומציב גבולות ברורים.",דיון והכרעה 
59,SH-20-05-1158-959,"הנאשם חרד מאוד מהעונש לו הוא צפוי, דבר שהתבטא לאחרונה במצבו הנפשי עד כדי אשפוז.",דיון והכרעה 
60,SH-20-05-1158-959,"כאמור, ההגנה עתרה להשית על הנאשם עונש בחריגה מהמתחם משיקולי שיקום ולאור המלצת שירות המבחן, והמאשימה עתרה לגזירת העונש בחלקו התחתון של המתחם.",דיון והכרעה 
61,SH-20-05-1158-959,"עיון בתסקירי שירות המבחן, מצביע על ההליך הטיפולי-שיקומי החיובי שעבר הנאשם.",דיון והכרעה 
62,SH-20-05-1158-959,"עסקינן בבחור צעיר, שביצע את המיוחס לו בהיותו כבן 20, ומאז חלפו 4 שנים.",דיון והכרעה 
63,SH-20-05-1158-959,"הוא סיים 12 שנות לימוד, בעל בגרות מלאה, בן למשפחה נורמטיבית, שהיו לו שאיפות להמשך לימודים שנגדעו עם מעצרו במקרה דנן.",דיון והכרעה 
64,SH-20-05-1158-959,"הנאשם השתתף בהצלחה בשתי קבוצות טיפוליות בתחום האלימות בשירות המבחן, רכש כלים להתמודדות עם מצבי לחץ וקונפליקט, שומר על יציבות תעסוקתית כמנהל מחלקת לוגיסטיקה (טל/4), ומביע מוטיבציה גבוהה להמשך בניית עתיד חיובי.",דיון והכרעה 
65,SH-20-05-1158-959,"מתסקירי שירות המבחן, ואסופת אסמכתאות רפואיות שהגיש (מחודשים אוגוסט עד נובמבר 2020, טל/3), עולה כי הנאשם התמודד עם התקפי חרדה, וטופל במרכז לין.",דיון והכרעה 
66,SH-20-05-1158-959,"ניתן להתרשם, כי הנאשם עושה מאמצים להמשך ניהול אורח חיים תקין ונורמטיבי.",דיון והכרעה 
67,SH-20-05-1158-959,"במכלול השיקולים הללו אני סבורה כי הנאשם הוכיח שנכון להקל עמו משיקולי שיקום ולכן אחרוג ממתחם העונש לקולה, אך במידה מתונה.",דיון והכרעה 
68,SH-20-05-1158-959,אשר על כן אני גוזרת על הנאשם את העונשים שלהלן:,דיון והכרעה 
69,SH-20-05-1158-959,"מאסר בפועל למשך 24 חודשים, בניכוי ימי מעצרו.",דיון והכרעה 
70,SH-20-05-1158-959,"הנאשם יתייצב לריצוי עונשו בבית מעצר ""הדרים"" ביום 10.7.2024 עד השעה 10:00, כשברשותו עותק מגזר הדין ותעודת זהות.",דיון והכרעה 
71,SH-20-05-1158-959,"מאסר מותנה למשך 9 חודשים, והתנאי הוא כי הנאשם לא יעבור עבירת נשק מסוג פשע, למשך 3 שנים מיום שחרורו ממאסר.",דיון והכרעה 
72,SH-20-05-1158-959,"מאסר מותנה למשך 5 חודשים, והתנאי הוא כי הנאשם לא יעבור עבירת נשק מסוג עוון, למשך 3 שנים מיום שחרורו ממאסר.",דיון והכרעה 
73,SH-20-05-1158-959,"הנאשם ישלם קנס בסך 20,000 ₪, או 200 ימי מאסר תמורתו.",דיון והכרעה 
74,SH-20-05-1158-959,הקנס ישולם ב-10 תשלומים שווים ורצופים החל מיום 1.8.2024 ובכל אחד בחודש שלאחר מכן.,דיון והכרעה 
75,SH-20-05-1158-959,"לא ישלם הנאשם תשלום מתשלומי הקנס, תעמוד יתרתו לפרעון מיידי.",דיון והכרעה 
76,SH-20-05-1158-959,"ככל שקיים פיקדון בתיק זה או בתיק קשור אליו, בהסכמת הנאשם הוא יקוזז לטובת הקנס, והיתרה תוחזר אליו או למיופה כוחו, כפוף לכל מניעה חוקית לרבות עיקול.",דיון והכרעה 
77,SH-20-05-1158-959,"תשלום הקנס ייעשה ישירות לחשבון המרכז לגביית קנסות, אגרות והוצאות ברשות האכיפה והגביה באחת הדרכים הבאות: בכרטיס אשראי באתר המקוון של רשות האכיפה והגבייה (חיפוש בגוגל ""תשלום גביית קנסות""): www.eca.gov.il (ניתן לשלם בפריסה של עד 18 תשלומים בהסדר קרדיט).",דיון והכרעה 
78,SH-20-05-1158-959,או באמצעות מוקד שירות טלפוני בשרות עצמי (מרכז הגבייה) בטלפון 35592* או בטלפון 073-2055000.,דיון והכרעה 
79,SH-20-05-1158-959,"או במזומן בסניפי בנק הדואר, בהצגת תעודת זהות (ללא צורך בשוברים).",דיון והכרעה 
80,SH-20-05-1158-959,"פתוח הדלת בפני הנאשם לתאם את הכניסה למאסר, כולל האפשרות למיון מוקדם, עם ענף אבחון ומיון של שב""ס: רכזת מיון מוקדם 074-7831077 או רשמת מאסרים נדחים 074-7831078 וכן להתעדכן באתר האינטרנט של שב""ס, ברשימת הציוד הראשוני שניתן להביא בעת ההתייצבות.",דיון והכרעה 
81,SH-20-05-1158-959,"הערבויות הכספיות ישמשו להבטחת התייצבותו של הנאשם לריצוי עונשו, ורק לאחר התייצבותו יקוזזו לטובת תשלום הקנס.",דיון והכרעה 
82,SH-20-05-1158-959,מוצא צו עיכוב יציאה מהארץ נגד המשיב.,דיון והכרעה 
83,SH-20-05-1158-959,ניתן צו כללי למוצגים.,דיון והכרעה 
84,SH-20-05-1158-959,5129371זכות ערעור לבית המשפט המחוזי מרכז-לוד בתוך 45 ימים.,דיון והכרעה 
85,SH-20-05-1158-959,"ניתן היום,  כ""ח אייר תשפ""ד, 05 יוני 2024, בנוכחות ב""כ המאשימה עוה""ד מירי ביטון-הראל, הנאשם 1 ובא כוחו עוה""ד אחמד עיראקי.",דיון והכרעה 
